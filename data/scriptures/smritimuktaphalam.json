{
    "metadata": {
        "scripture_name": "Smr̥itīmuktāphalam",
        "slug": "smritimuktaphalam",
        "author": "Vaidhyanātha Dīkṣita",
        "year_of_composition": "17th century",
        "category": "Auxilliary Texts",
        "description": "A manual about the Smriti literature, its classification, and its study.",
        "language": "Sanskrit",
        "total_chapters": 1,
        "total_verses": 25
    },
    "content": {
        "title": "Smr̥itīmuktāphalam",
        "sections": [
            {
                "title": "Chapter - 1",
                "number": 1,
                "verses": [
                    {
                        "verse_number": 1,
                        "original_text": "1 मंगलाचरणम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "हरि ओम् । \nअंके विहारिणमनुक्षण मद्विजायास्तं केवलं कलभमद्भुतमाश्रयामः ॥ \nनित्यं ए एष बहुभिर्निजसेवकानां प्रत्यूहपुंजकवलैः परितोषमेति ॥ १ ॥ \nपारावती विधिमुखावलिसोधपंक्तेर्मायाविहीन जनमानसराजहंसी ॥ \nयोगीश्वरैरपि विमृग्यनिजस्वरूपा वागीश्वरी दिशत में वचसां समृद्धिम् ॥ २ ॥ \nश्रीरामचंद्र चरणयपद्मकोशान्म यातु मे चपलमानसचंचरीकः ॥ \nमुक्तेर्वशीकरण चूर्णमहो यदीयं गात्रेषु बिभ्रति रजोऽपि रजोविहीनाः ॥ ३ ॥ \nभवकोदंडदलनं भवबंधविमोचनं । \nदशकण्ठरिपुं वंदे दशस् दननंदनम् ॥ ४ ॥ \nशरणं तमुपैमि साधुसेव्यं सदयं कञ्चन देवताविशेषम् । \nसहसा चरणांबुजं यदीयं मुनिवैधुर्यनिरासहेतुरासीत् ॥ ५ ॥ \nउरुविस्तरधर्मशास्त्रवी रुपलब्ध महता परिश्रमेण ॥\n श्रवणेषु निधीयतां किमन्यैः स्मृतिमुक्ताफलमेकमेव सद्भिः ॥ ६॥ \nवैद्यनाथाध्वरी नाम दासो बाधूलवंशजः । \nस्मृतिमुक्ताफलं नाम कुरुते सारसंग्रहम् ॥ ७॥ \nक नु विशकलितं तु धर्मशास्त्र क्व च पुनराकलने मम प्रवृत्तिः ॥ \nसरलमतिजुषस्तथाऽपि संतः सततमिदं मम साहसं सर्हताम् ॥ ८ ॥"
                            }
                        ]
                    },
                    {
                        "verse_number": 2,
                        "original_text": "2 धर्मप्रमाणानि",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "धर्मप्रमाणनिरूपणम् । तत्रादौ धर्मप्रमाणानि निरूप्यंते । तत्र मनुः \" वेदोऽखिलो धर्ममूलं स्मृतिशीले च तद्विदाम्। आचारश्चैव साधूनामात्मनस्तुष्टिरेव च\" ॥ इति । जातावेकवचनं । धर्ममूलं धर्मस्य प्रमाणं । न केवलं विध्यात्मक एव वेदो धर्मप्रमाणं किं तु मंत्रार्थवादात्मकोऽपीत्युक्तमखिल इति । अथ यत्र प्रत्यक्षो वेदो नोपलभ्यते तत्र कथमित्यत उक्तं 'स्मृतिशीले च तद्विदाम्' इति । तद्विदां वेदार्थविदां स्मृतिः धर्मशास्त्रेतिहासपुराणानि; शीलं च धर्ममूलं सद्भिः संभावनीयताहेतुरात्मगुणसंपच्छीलं । तदुक्तं महाभारते (शां.प. १२४।६८) \" तत्त कर्म तथा कुर्यायेन लाध्येत संसदि । शील समासेनैतत्ते कथितं कुरुनंदन \" ॥ इति । अत्रोदाहरणं युधिष्ठिरस्य यक्षरूपधारिधर्मात् स्वसोदरानादरेण नकुलस्य जीवितवरणम् । तद्विदा- माचारश्चैव धर्ममूलम् । धर्माधिकारनिमित्तशौचाचमनादिलक्षणक्रियाविशेष आचारः । साधून परमधार्मिकाणामात्मनस्तुष्टिः मनसो रुचिः । सा च धर्ममूलं । प्रमाणांतरागोचरत्त्वेन धर्म प्रति संशायितेष्वर्थेषु यो धर्मत्वेन मनसे रोचते स धर्म इत्यर्थः । \nयद्यप्यप्रत्यक्षो वेदो धर्मस्य मूलभूतोऽस्मदादिभिर्नापलभ्यते तथापि मन्वादय उपलब्धवंत इत्यनुमीयते । यथाहापस्तंबः \" तेषामुत्सन्नाः पाठाः प्रयोगादनुमीर्यते \" इति । तथा च प्रत्यक्षो वेदस्तेषां धर्मप्रमाणम् । अन्येषां वेदाः स्मृत्यादिकं च प्रमाणमित्यर्थः । \nयाज्ञवल्क्यच (आचारे श्लो. ७) \n\"श्रुतिःस्मृतिः सदाचारः स्वस्य च प्रियमात्मनः। सम्यक्संकल्पजः कामो धर्ममूलमिदं स्मृतम् ॥ इति। सम्य संकल्पजः कामः शास्त्राविरुद्धं यथा स्वर्गकामेन मया ज्योतिष्टोमयागः कर्तव्य इत्यादिः । व्यासः \" धर्ममूलं वेदमाहु थराशिमकृत्रिम् । तद्विद स्मृतिशीले च साध्वाचारं मनः प्रियम् \" ॥ इति । \nहारीतः\n\"वेदाः प्रमाणं स्मृतयः प्रमाणं धर्मार्थयुक्तं वचनं प्रमाणम् । \nयस्य प्रमाणं न भवेत् प्रमाणं कस्तस्य कुर्याद्वचनं प्रमाणम् ” ॥ इति ।\nआपस्तंवः (१।२-३) “धर्मज्ञसमयः प्रमाणं वेदाश्चेति” । गौतमः (१।१) \"वेदो धर्ममूलं । तद्विदां च स्मृतिशीले \" इति । तेन नित्यनिर्दोषिवेदमूलकत्वा पनयनादिरेव धर्मः । न ५ शाक्यादिकल्पितागम मूलक चैत्यवंदनके शोल्लूंच्छनादिरिति । इति धर्मप्रमाणनिरूपणम् ।"
                            }
                        ]
                    },
                    {
                        "verse_number": 3,
                        "original_text": "3 श्रुतिस्मृतिप्रामाण्यम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ स्मृतेः प्रामाण्यम् इति धर्मप्रमाणनिरूपणम् । । तत्र शंखः \"वेदमूलाः स्मृतयः \" इति । मरीचिः \"वधा वैदिकाःशब्दाः प्रकीर्ण वाच्च येऽखिलाः । तत्रैत एव दृष्टार्थाः स्मृतितंत्रे प्रतिष्ठिताः॥ इति। मनुः (अ. २)- \" श्रुतिं पश्यंति मुनयः स्मरति च तथा स्मृतिम् । तस्मात्प्रमाणमुभयं प्रमाणैः प्रामितं भुवि ॥ “योऽवमन्येत ते मूले हेतुशास्त्राश्रयाद्विजः । स साधुभिर्वहिष्कार्यो नास्तिको वेदनिंदकः॥११॥ इति । हारीतः - \"न यस्य वेदा न च धर्मशास्त्रं न वृद्धवाक्यं हि भवेत्प्रमाणम् ॥ “ सोऽधर्मक ष्टिहतो दुरात्मा नात्माऽपि तस्येह भवेत्यमाणम् \" ॥ इति । देवलः- \"मन्त्रादयः प्रयोक्तारो धर्मशास्त्रस्य कीर्तिताः । तत्त्रयुक्तप्रयोक्तारो गृह्यकारास्तुं मंत्रतः \" ॥ इति । अंगिराः-\n\" प्रमाणानि प्रमाणज्ञः परिपाल्यानि यत्नतः । सीदंति हि प्रमाणानि प्रमाणैरव्यवस्थितैः॥ इति । \nइति स्मृतिप्रामाण्यम्"
                            }
                        ]
                    },
                    {
                        "verse_number": 4,
                        "original_text": "4 धर्मनिरूपणम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "\" वाक्कर्मजन्योऽभ्युदयनिःश्रेयसहेतुरपूर्वाख्य आत्मगुणो धर्मः \" इति हरदत्तः । \nअत्र मनुः (२।१) “ विवद्भिः सेवितः सद्भिर्नित्यमद्वेषरागिभिः । हृदयेनाभ्यनुज्ञातो यस्तं धर्म ब्यैवस्यत\" ॥ इति । विद्वद्भिर्वदार्थविद्भिरद्वेषरागिभिः सद्भि मां नित्यं सेवितः धर्मत्वेन नित्यमनुष्ठितः न शोकमोहादिना कादाचित्कनिमित्तेन । किंच हृदयेनाभ्यनुज्ञातः । इदमेव श्रेय इति स्वारस्ययुक्तेन हृदयेन स्वीकृतः। एवंभूतो योऽर्थस्तं धर्म व्यवस्थत हे महर्षयो निश्चिनुतेत्यर्थः । स एव (१।१०८) \"आचारः परमो धर्मःश्रुत्युक्तः स्मार्त एव च । तस्मादस्मिंस्त्रये युक्ते नित्यं स्यादात्मवान्द्विजः ॥ इति । त्रये श्रोतस्मार्ताचारेष्वित्यर्थः । याज्ञवल्क्यः (१।३) \n“देशे काल उपायेन द्रव्यं श्रद्धासमन्वितं । पात्रे प्रदीयते यत्तत्सकलं धर्मलक्षणम् \" ॥ देशः कुरुक्षेत्रादि। काल उपरागादिः । उपायः शास्त्रोक्तेतिकर्त्तव्यताकलापः । द्रव्यं गवादि । श्रद्धा आस्तिक्यवृद्धिः । तदन्वितं यथा भवति तथा पात्रे प्रदीयते यंत्तद्धर्मस्योत्पादकम् किमेतावदेव धर्मस्योत्पादकम् । नेत्याह सकलाप्रति। अन्यदपि यागादि । तत्सकलं धर्मस्य कारकम । \nविश्वामित्रः- \n\"यमार्याः क्रियमाणं हि शंसंत्यागमवेदिनः । स धर्मो यं विगर्हति तमधर्म प्रचक्षते \" ॥ इति । \nव्यासः- \n“सत्यं दमस्तपः शौचं संतोषो ह्रीःक्षमा ऽऽर्जवम्। ज्ञानं शमो दया ध्यानमेष धर्मः सनातनः॥ इति । \nबृहस्पतिः-\n\" दांनं यज्ञः सतां पूजा वेदधारणमार्जवम् । एष धर्मः परो ज्ञेयः फलवान्प्रेत्य चेह च ॥ \"भोगेष्वसक्तिः सततं तथैवात्मावलोकनम्। श्रेयः परं मनुष्याणां प्राह पंचशिखो मुनिः ॥ इति । \nपरं धर्ममाह याज्ञवक्ल्यः (१८)- \"इज्याचारमाहिंसादानस्वाध्यायकर्मणाम् । अयं तु परमो धर्मो यद्योगेनात्मदर्शनम् \" ॥ इति योगेन चित्तवृत्तिनिरोधेन । आपस्तंबः (१।२०१६-७) “न धर्माधर्मो चरत आवं स्व इति । न देवगंधर्वा न पितर इत्याचक्षतेऽयं धर्मोऽयं धर्म इति । यत्त्वार्याः क्रीयमाणं प्रशंसंति स धर्मो यदर्हते सोऽधर्मः इति। आवमिति छांदसं रूपम् । आवामित्यर्थः। यदि हि धर्माधर्मो विग्रहवतावावां स्व इति ब्रुवाणौ चरेताम् यदि वा देवादयः प्रकृष्टज्ञाना ब्रूयुरिमौ धर्माधर्माविति तदोपलब्धिः स्यात्; तदभावाच्छिष्टा यं प्रशंसंति स धर्मः । यदर्हते सोऽधर्म इत्यर्थः । इति धर्मनिरूपणम् ॥"
                            }
                        ]
                    },
                    {
                        "verse_number": 5,
                        "original_text": "5 धर्ममूलानि शिष्टाः, तेषां लक्षणम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "शिष्टलक्षणमाह बौधायनः (१।१।५) \" शिष्टाः खलु विगत मत्सरा निरहंकाराः कुंभीधान्या अलोलुपाः । दंभद लोभमोहक्रोधविवर्जिताः \" इति । स एव- \n“ धर्मशास्त्ररथारूढा वेदख धरा द्विजाः । क्रीडार्थमपि यं ब्रूयुः स धर्मः परमः स्मृतः॥” इति । याज्ञवल्क्यः (१।९)-- \n\"चत्वारो वेदधर्मज्ञाः पर्वत् त्रैविद्यमेव वा । सा बूते यंस धर्मः स्यादेको वाऽध्यात्मवित्तमः ॥ इति। तिम्रो विद्या अधीयत इति त्रैविद्यास्तेषां समूहः त्रैविद्यमित्यर्थः । \nपराशरः (८।१५)- \"चत्वारो वा त्रयो वाऽपि यं ब्रूयुर्वेदपारगाः । स धर्म इति विज्ञेयो नेतरैस्तु सहस्रशः” ॥ इति । \nआपस्तंबः (१।२०१८-९)- \" सर्वजनपदेष्वेकांतसमाहितमार्याणां वृत्तं सम्यक् विनीतानां वृद्धानामात्मवतामलोलुपानामदांभिकानां वृत्तसादृश्यं भजेतैवमुभौ लोकावभिजयति \" । इति । विनयशमादिगुणोपेतानामार्याणां सर्वजनपदेषु यदेकांतेनाव्यभिचारेण समाहितमनुष्ठितं वृत्त - मनुष्ठानं, न मातुलसुतापरिणयनवत्कतिपयविषयं, तद्वृत्तसादृश्यं भजेत; एवं कुर्वन्नुभौ लोकाव- भिजयतीत्यर्थः ।"
                            }
                        ]
                    },
                    {
                        "verse_number": 6,
                        "original_text": "6 स्ववर्णाश्रमधर्मानुष्ठानफलम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "सर्ववर्णानां स्वस्वधर्मानुष्ठाने फलनिरूपणम् । स एव (२।१।२।२-३)- \"सर्ववर्णानां स्वधर्मानुष्ठाने परमपरिमितं सुखम् । ततः परिवृत्तौ कर्मफलशेषेण जाति रूपं वर्ण बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोलोकयोःसुख एव वर्त्तते\" इति ।\nअस्यार्थः - सर्वेषां वर्णानां वर्णाश्रमप्रयुक्तधर्मानुष्ठाने परमपरिमितमुत्कृष्टमक्षय्यं सुखं स्वर्गाख्यं भवति; न केवलमेतावत्किंतर्हि, ततः परिवृत्तौ पुनर्जन्मनि कर्मफलशेषेणाभुक्तांशेनाभिजात्यादीनि प्रतिपद्यते; तस्माच्चक्रवदुभयोर्लोकयोरिह चामुष्मिश्च सुख एव वर्त्तते न जातुचिददुःख इति ।\nतैत्तिरीयकोपनिषदि श्रूयते “धर्म इति धर्मेण सर्वमिदं परिगृहीतं धर्मानाति दुश्वरं तस्माद्धर्मे रमते \" इति । धर्म इति धर्मो नाम नित्यनैमित्तिकादि श्रुतं स्मार्तं च कर्म; तेन धर्मेण सर्वमाध्यात्मिकादिभेदभिन्नमिदं जगत्परिगृहीतं स्थितम् तस्माद्धर्मत्परं नास्ति वैदिकैर्मुमुक्षुभिः श्रेयोर्थिभिश्च धर्म एव कर्तव्यः; तस्माद्धर्मे रमंत इत्यर्थः ।\nतत्रैव पुनः श्रूयते- \" धर्मो विश्वस्य जगतः प्रतिष्ठा । लोके धर्मिष्ठं प्रजा उपसर्पति । धर्मेण पापमपनुदति । धर्मे सर्वं प्रतिष्ठितम् । तस्माद्धर्म परमं वदन्तीति \"। अयमर्थः । धर्मः पूर्वोक्तः, विश्वस्य जगतः प्रतिष्ठा प्रतितिष्ठत्यनेनेति प्रतिष्ठा; श्रौतस्मार्तकर्मभिः समस्तजगद्ध्रियत इत्यर्थः । लोके धर्मिष्ठमतिशयेन धर्मानुष्ठातारं प्रजा धर्मावाप्त्यर्थमधर्मापनुदनार्थं वोपसर्पति । धर्मेण विहिताकरणप्रतिषिद्धसेवननिमित्तं पापमपनुदति । धर्मे सर्वं प्रतिष्ठितमितरथा बाधितं स्यात् तस्माद्धर्म परमं वदन्तीति धर्मविद इति ।\nचंद्रिकायाम् “ वर्णत्वमेकमाश्रित्य यो धर्मः संप्रवर्त्तते । वर्णधर्मः स उक्तस्तु यथोपनयनं किल ॥ \" तथैवाश्रममाश्रित्य अधिकारः प्रवर्त्तते । स एवाश्रमधर्मः स्याद्भिक्षादंडादिको यथा ॥ \" वर्णत्वमाश्रमत्वं च योऽधिकृत्य प्रवर्त्तते । स वर्णाश्रमधर्मस्तु यथा मौंजी तु मेखला ॥\nइति मनुः ( ४।२३८-२४३)- \"धर्मं शनैः संचिनुयाद्वल्मीकमिव पुत्तिकाः । परलोकसहायार्थं सर्वभूतान्यपीडयन् ॥ \"नामुत्र हि सहायार्थं पिता माता च तिष्ठतः । न पुत्रदारा न ज्ञातिर्धर्मस्तिष्ठति केवलः ॥ \"एकः प्रजायते जन्तुरेक एव प्रमीयते । एकोऽनुभुङ्क्ते सुकृतमेक एव च दुष्कृतम् ॥ “मृतं शरीरमुत्सृज्य काष्ठलोष्टसमं क्षितौ । विमुखा बांधवा यांति धर्मस्तमनुगच्छति ॥ \"तस्माद्धर्मं सहायार्थं नित्यं संचिनुयाच्छनैः । धर्मेण हि सहायेन तमस्तरति दुस्तरम् ॥ “धर्मप्रधानं पुरुषं तपसा वीतकल्मषम् । परलोकं नयत्याशु भास्वन्तमिव शरीरिणम् ॥ \"श्रुतिस्मृत्युदितं कुर्वन्निबद्धः स्वेषु कर्मसु । धर्ममूलं निषेवेत सदाचारमतन्द्रितः” ॥ इति ॥ धर्मस्य मूलं धर्ममूलम् । धर्मस्याचाराधीनत्वम् ।"
                            }
                        ]
                    },
                    {
                        "verse_number": 7,
                        "original_text": "7 आचारप्रशंसा",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "आचारप्रशंसा । स एव (१।११०)- “एवमाचरतो दृष्ट्वा धर्मस्य मुनयो गतिम् । सर्वस्य तपसो मूलमाचारं जगृहुः परम् \" ॥ \"आचाराद्विच्युतो विप्रो न वेदफलमश्नुते । आचारेण तु संयुक्तः संपूर्णफलभाग्भवेत् \" ॥ ( ४।१५६-१५८). \"आचाराल्लभते ह्यायुराचारादीप्सिताः प्रजाः । आचाराद्धनमक्षय्यमाचारो हन्त्यलक्षणम् ॥ \"दुराचारो हि पुरुषो लोके भवति निन्दितः । दुःखभागी च सततं व्याधितोऽल्पायुरेव च ॥ \" सर्वलक्षणहीनोऽपि यः सदाचारवान्नरः । श्रद्धानोऽनसूयश्च शतं वर्षाणि जीवति \"\nवसिष्ठः (६।३)-- “आचारहीनं न पुनन्ति वेदा यद्यप्यधीताः सह षड्भिरङ्गैः ॥ छन्दांस्येनं मृत्युकाले त्यजन्ति नीडं शकुन्ता इव जातपक्षाः ॥ \" कपालस्थं यथा तोयं वह्निस्थं च यथा पयः । त्यजेत्स्थानदोषेण वृत्तहीने तथा श्रुतम् ॥ \"ब्राह्मणस्य तु देहोऽयं नोपभोगाय कल्पते । इह क्लेशाय महते प्रत्यवायानन्तसुखाय च \" ॥\nपराशरः (६।३) \" चतुर्णामपि वर्णानामाचारो धर्मपालकः । आचारभ्रष्टदेहानां भवेद्धर्मः पराङ्मुखः \" ॥ \"शिष्टानामभिमतो दयादाक्षिण्यान्वितो वृत्तिविशेष आचारः” इति माधवीये ।\nबृहस्पतिः- \" शौर्यवीर्यार्थरहितस्तपोज्ञानविवर्जितः । आचारहीनः पुत्रस्तु मूत्रोच्चारसमः स्मृतः ॥ \" शौर्यादिरहितः क्षत्रियपुत्रः अर्थरहितो वैश्यपुत्रः तपोज्ञानाचाररहितो ब्राह्मणपुत्र इति विवेकः ॥\nभगवान्- \" वर्णानामाश्रमाणां च या मर्यादा मया कृता । तां ये समनुवर्तन्ते प्रसादस्तेषु संभवेत् \" ॥ आश्वमेधिके \"अतिः स्मृतिर्ममैवाज्ञा यस्तामुल्लङ्घ्य वर्तते । आज्ञाछेदी मम द्रोही मद्भक्तोऽपि न वैष्णवः” ॥ इति \"\nस्मृत्यन्तरे- \" यथेषुहेतोः सलिलं निषेचितं तृणानि बल्लीरपि च प्रसिञ्चति । एवं नरो धर्मपथेन वर्त्तयन्यशश्च कामांश्च वसून्यथोऽश्नुते \" ॥\nनारदः- “ धिग्जन्माचाररहितं जन्म धिग्मानवर्जितम् । शूद्रेऽपि दृश्यते वृत्तं ब्राह्मणे न तु दृश्यते ॥ 'शूद्रोऽपि ब्राह्मणो ज्ञेयो ब्राह्मणः शूद्र एव सः । हरिभक्तिपरो वाऽपि हरिध्यानरतोऽपि वा ॥ \"भ्रष्टो यः स्वाश्रमाचारात्पतितः सोऽभिधीयते ॥ \"वेदो वा हरिभक्तिर्वा भक्तिर्वाऽपि महेश्वरे । स्वाचारात्पतितं मूढं न पुनाति द्विजोत्तमम् ॥ \"पुण्यक्षेत्राभिगमनं पुण्यतीर्थनिषेवणम् । यज्ञो वा विविधो ब्रह्मस्त्यक्ताचारं न रक्षति ॥ \"आचारात्प्राप्यते स्वर्ग आचारात्प्राप्यते सुखम् । आचारात्प्राप्यते मोक्ष आचारात्किं न सिध्यति ॥\nमहाभारते आनुशासनिके \"आचाराद्भवते चायुराचाराल्लभते क्रियाम् । आचाराल्लभते कीर्तिं पुरुषः प्रेत्य चेह च ॥ \"ये नास्तिका निष्क्रियाश्च गुरुशास्त्रान्तिलङ्घिनः । अधर्मज्ञा दुराचारास्ते भवन्ति गतायुषः\"॥ इति ।\nपारिजाते- \" सदाचारेण देवत्वमृषित्वं च तथैव च । प्राप्नुवन्ति कुयोनित्वं मनुष्यास्तद्विपर्यये \" ॥"
                            }
                        ]
                    },
                    {
                        "verse_number": 8,
                        "original_text": "8 सदाचारलक्षणम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "सदाचारलक्षणम् विष्णुपुराणे (तृतीयांशे अ. ११ लो. २-३) - \"सदाचारवतां पुंसां जितौ लोकावुभावपि । “ साधवः क्षीणदोषास्तु सच्छब्दः साधुवाचकः । तेषामाचरणं यत्तु सदाचारः स उच्यते \" ॥\nसंस्कारमञ्जर्याम् मनुः- \"यस्मिन्देशे य आचारः पारम्पर्यक्रमागतः । श्रुतिस्मृत्यविरोधेन सदाचारः स उच्यते ॥ \" धर्मव्यतिक्रमो दृष्टो महतां साहसं तथा । तदन्वीक्ष्य प्रयुञ्जानः संसीदत्यवरोऽबलः ॥ \" तेजोमयानि पूर्वेषां शरीराणीन्द्रियाणि च । दोषैस्ते नोपलिप्यन्ते पद्मपत्रमिवाम्भसा \" ॥\nयथा भार्गववंश्यो न्योन्यं व्यत्यस्य भार्ये जग्मतुः । वसिष्ठश्चाण्डालीमक्षमालां प्रजापतिश्च स्वां दुहितरमित्यादि धर्मव्यतिक्रमो दृष्टः । जामदग्न्येन रामेण पितृवचनादविचारेण मातुः शिरश्छिन्नमित्यादि साहसं दृष्टम्। तदन्वीक्ष्य प्रयुञ्जानः। तदिति “नपुंसकमनपुंसकेन” (१।२।३९) इत्येकशेष एकवद्भावश्च । तं व्यतिक्रमं तच्च साहसमन्वीक्ष्य दृष्ट्वा स्वयमपि तथा प्रयुञ्जानोऽवर इदानींतनः अबलः दुर्बलः संसीदति प्रत्यवैति । तेषामपि किं दोषः । नेत्याह तेजोमयानीति । तद्यथैषीकातूलमग्नौ प्रोतं प्रदूयत एवं ह्यस्य सर्वे पाप्मानः प्रद्यन्त इति श्रुतेः ।\nअत्रापस्तम्बः-(२।१३७-९) \" दृष्टो धर्मव्यतिक्रमः साहसं च पूर्वेषाम् । तेषां तेजोविशेषेण प्रत्यवायो न विद्यते तदन्वीक्ष्य प्रयुञ्जानः सीदत्यवरः \" इति ।\nगौतमः (१।३-४) “दृष्टो धर्मव्यतिक्रमः साहसं च महताम् । न तु दृष्टार्थे । अवरदौर्बल्यात् \" इति । न तु दृष्टार्थे धर्मव्यतिक्रमादाविदानीन्तनस्य साधीयसी प्रवृत्तिरित्यर्थः ।\nबोधायनः- \"अनुष्ठितं तु यद्देवैर्मुनिभिर्यदनुष्ठितम् । नानुष्ठेयं मनुष्यैस्तदुक्तं कर्म समाचरेत् \" ॥\nयाज्ञवल्क्यः (आ. १५६ )-- \" कर्मणा मनसा वाचा यत्नाद्धर्मं समाचरेत् । अस्वर्ग्यं लोकविद्विष्टं धर्ममप्याचरेन्न तु \" ॥ धर्मं विहितमपि लोकविद्विष्टं यस्मादस्वर्ग्यमित्यर्थः । इति धर्मनिरूपणम् ॥ सदाचारनिरूपणम् ॥"
                            }
                        ]
                    },
                    {
                        "verse_number": 9,
                        "original_text": "9 स्मृतिप्रशंसा",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ स्मृतिप्रशंसा । मनुः (११।१०३)-- धर्मशास्त्रमधीयानो ब्राह्मणः संशितव्रतः । मनोवाग्देहजैर्नित्यं कर्म दोषैर्न लिप्यते ॥ अर्हः स्याद्व्याहृतानामर्हश्च पृथिवीमिमाम् । ग्रहणाद्धर्मशास्त्रस्य ब्रह्मलोकमवाप्नुयात् ॥ \" विदुषा ब्राह्मणेनेदमध्येतव्यं प्रयत्नतः । शिष्येभ्यश्च प्रवक्तव्यं सम्यगन्येन केनचित् ॥ इदं स्वस्त्ययनं श्रेष्ठमिदं बुद्धिविवर्धनम् । इदं यशस्यमाततमिदं नैश्रेयसं परम् ॥ धर्मशास्त्रमधीयानो ब्राह्मणः क्षत्रियोऽथ वा। पुनाति हि पितृन्सर्वान्सप्तसप्तावरांस्तथा ॥ “ अमार्गेण प्रवृत्तानां व्याकुलेन्द्रियचेतसाम् । निर्श्रेयसं धर्मशास्त्रं व्याधीनामिव भेषजम् ॥ “श्रुतिस्मृती चक्षुषी वे द्विजानां न्यायवर्त्मनि । मार्गमुज्झति तद्धीना प्रयान्ति पथश्च्युताः \" ॥\nहारीतः- \"यथा हि वेदाध्ययनं धर्मशास्त्रमिदं तथा । अध्येतव्यं ब्राह्मणेन नियतं स्वर्गमिच्छता\" ॥\nशंखलिखितौ- “ रागद्वेषाग्निदग्धानामज्ञानविषपायिनाम् । चिकित्सा धर्मशास्त्राणि व्याधीनामिव भेषजम् \" ॥\nस्मृतिरत्नावल्याम् \"स्मृतिं विना न हि ज्ञानं धर्मस्य भवति क्वचित् । न जातु ज्ञायते रूपमालोकेन विना यथा\" ॥\nयाज्ञवल्क्यः (आ. ३ )- “पुराणन्यायमीमांसाधर्मशास्त्राङ्गमिश्रिताः । वेदाः स्थानानि विद्यानां धर्मस्य च चतुर्दश \" ॥ विद्यानां स्थानानि चतुर्दश धर्मस्य स्थानानि हेतवः । एतानि त्रैवर्णिकैरध्येतव्यानि तदन्तर्गतत्वाद्धर्मशास्त्रमध्येतव्यम् । शूद्रं प्रकृत्य यमः- \"तस्मादस्याधिकारोऽस्ति न वेदेषु न तु स्मृतौ\" इति ।\nमनुरपि ( २।१६ )- निषेकादिश्मशानान्तो मन्त्रैर्यस्योदितो विधिः । तस्य शास्त्रेऽधिकारोऽस्मिन् ज्ञेयो नान्यस्य कस्यचित्॥\nमानवस्य धर्मशास्त्रस्य श्रेष्ठत्वं दर्शयत्यङ्गिरा:-- \" यत्पूर्वं मनुना प्रोक्तं धर्मशास्त्रमनुत्तमम् । न हि तत्समतिक्रम्य वचनं हितमात्मनः ॥ \"वेदादुपनिबद्धत्वात्प्राधान्यं तु मनोः स्मृतम् । मन्वर्थविपरीता तु या स्मृतिः सा न शस्यते ॥\nश्रुतिरपि -\" यत्किञ्च मनुरब्रवीत्तद्भेषजम् \" इति ।\nव्यासहारीती- \" अवेक्षेत च शास्त्राणि मन्वादीनि द्विजोत्तमः ।। वैदिकान्नियमान्वेदान् वेदाङ्गानि च सर्वशः ॥ “धर्मशास्त्रं सदा पठ्यं ब्राह्मणैः शुद्धमानसैः । वेदवत्पठितव्यं च श्रोतव्यं च दिवानिशम् ॥ \"स्मृतिहीनाय विप्राय श्रुतिहीने तथैव च । दानं भोजनमन्यच्च दत्तं कुलविनाशनम् ॥ \" तस्मात्सर्वप्रयत्नेन धर्मशास्त्रं पठेत् द्विजः ॥ \"श्रुतिस्मृती च विप्राणां चक्षुषी देविनिर्मिते । काणस्तत्रैकया हीनो द्वाभ्यामन्धः प्रकीर्तितः॥\nविष्णुः (९।८६।२ )- \"पुराणं मानवो धर्मः साङ्गो वेदश्चिकित्सितम् । आज्ञासिद्धानि चत्वारि न हन्तव्यानि हेतुभिः ॥\nवसिष्ठः-- \"अप्रामाण्यं च वेदानामाभाणां चैव कुत्सनम् । अव्यवस्था च सर्वत्र एतन्नाशनमात्मनः ॥\nव्यासः- \" तेन स्मार्तमनुष्ठानमन्तरेण न वैदिकम् । प्रवर्तते द्विजातीनां कर्मशुद्धिमभीप्सताम् \" ॥\nप्रचेता:-\"अमीमांसा बहिःशास्त्रा ये चान्ये वेदनिन्दकाः । यत्ते ब्रूयुर्न तत्कुर्याद्वेदाद्धर्मो विधीयते ॥ इति ।\nचतुर्विंशतिमते- \"अर्हच्चार्वाकवाक्यानि बौद्धादिपठितानि च । विप्रलम्भकवाक्यानि तानि सर्वाणि वर्जयेत् ॥ इति । इति स्मृतिप्रशंसा"
                            }
                        ]
                    },
                    {
                        "verse_number": 10,
                        "original_text": "10 श्रुतिस्मृत्यादीनां बलाबल निरूपणम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ श्रुतिस्मृत्यादीनां बलाबलनिरूपणम् । मनुः (२।१४) “श्रुतिद्वैधं तु यत्र स्यात्तत्र धर्मावुभौ स्मृतौ । उभावपि हितौ धर्मौ सम्यगुक्तौ मनीषिभिः \" ॥\nअत्रोदाहरणमाह स एव ( २।१५)- \"उदितेऽनुदिते चैव समयाविष्टिते तथा । सर्वथा वर्त्तते यज्ञ इतीयं वैदिकी श्रुतिः \" ॥ समयाविष्टिते उदितानुदित इत्यर्थः । अयं च यथाकल्पसूत्रं व्यवस्थितविकल्पः । तथा च सुमन्तुः-- “ धर्मशास्त्रगतिर्भिन्ना सर्वकर्मसु भारत । उदितेऽनुदिते चैव होमभेदो यथा भवेत् ॥ \"तस्मिन्कुलक्रमायातमाचारं त्वाचरेद् बुधः । स गरीयान्महाबाहो सर्वशास्त्रोदितादपि ॥ इति ।\nमनुः (४।१७८)- \"येनास्य पितरो याता येन याताः पितामहाः । तेन यायात्सतां मार्गस्तेन गच्छन्न रिष्यति ॥ इति। स्मृत्यादिद्वैधेऽपि विकल्प एव द्रष्टव्यः । तथा च गौतमः (१।५)- \" तुल्यबलविरोधे विकल्पः \" इति । तुल्यबलयोः श्रुत्योः स्मृत्योश्च विरोधे विकल्प इत्यर्थः ।\nलौगाक्षिः श्रुतिस्मृतिविरोधे तु श्रुतिरेव गरीयसी । अविरोधे सदा कार्य स्मार्तं वैदिकवत्तदा \" ॥ विरोधाधिकरणन्यायोऽत्रानुग्राहको द्रष्टव्यः । तथाहि - अध्वरे महावेद्यां सदोनामकस्य मण्डपस्य मध्ये काचिदुदुम्बरशाखा स्तम्भत्वेन निखाता भवति तामुद्दिश्य वस्त्रवेष्टनं स्मर्यते- \"औदुम्बरी सर्वा वेष्टयितव्या\" इति । तत्र संशय एषा स्मृतिः प्रमाणं न वेति । तत्र \"अष्टका कर्तव्या\" इत्यादिस्मृतेर्मूलवेदानुमापकत्वेन यथा प्रामाण्यं तथैव सर्ववेष्टनस्मृतिः प्रमाणमिति पूर्वपक्षः । \"औदुम्बरी स्पृशेदिति\" प्रत्यक्षश्रुतौ स्पर्शो विधीयते । न चासौ सर्ववेष्टने सत्युपपद्यते । तथा च सर्ववेष्टनस्मृतिमूलभूतवेदानुमानस्य प्रत्यक्षश्रुतिविरुद्धस्य कालात्ययापदिष्टत्वेन निर्मूला सर्ववेष्टनस्मृतिर्न प्रमाणमिति सिद्धान्त इति ।\nसंग्रहे \"श्रुतिस्मृतिपुराणेषु विरुद्धेषु परस्परम् । पूर्वं पूर्वं बलीयः स्यादिति न्यायविदो विदुः \" ॥ इति ।\nचतुर्विंशतिमते- \"स्मृतेर्वेदविरोधेन परित्यागो यथा भवेत् । तथैव लौकिकं वाक्यं श्रुतिबाधात्परित्यजेत् ॥ इति ।\nव्यासः- \" धर्मं यो बाधते धर्मः स न धर्मः कदाचन । अविरोधी तु यो धर्मः स धर्मः सद्भिरुच्यते ॥ \"तस्माद्विरोधे धर्मस्य निश्चित्य गुरुलाघवम् । तयोर्भूयस्तरं विद्वान्कुर्याद्धर्मविनिर्णयः ॥ इति ।\nएवं स्मृत्याचारयोर्विरोधे स्मृतिर्बलीयसी । “श्रुतिस्मृतिविहितो धर्मस्तदलाभे शिष्टाचारः प्रमाणम् \" इति वसिष्ठस्मरणात् (१।४-५) । सदाचारद्वैविध्ये तु यस्मिन्देशे यस्मिन्काले यस्मिन्पुरुषे रागद्वेषरहितस्य शिष्टत्वातिशयबुद्धिः तादृशस्याचारो मुख्यत्वेन ग्राह्यः । एतदेवाभिप्रेत्य गुरोः शिष्यानुशासने तैत्तिरीयाः समामनन्ति-\"अथ यदि ते कर्मविचिकित्सा वा वृत्तविचिकित्सा वा स्यात् । ये तत्र ब्राह्मणाः संमर्शिनः । युक्ता आयुक्ताः । अलूक्षा धर्मकामाः स्युः । यथा ते तत्र वर्तेरन् । तथा तत्र वर्तेथाः” इति ॥ संमर्शिनः युक्तिकुशलाः । युक्ताः शास्त्रतत्पराः आयुक्ताः तदनुष्ठाननिरताः । अलूक्षाः क्रोधादिवर्जिताः । धर्मकामाः जीवन्मुक्तवत्कर्मण्यौदासीन्यमकुर्वाणाः उक्तरीत्या कस्यचिच्छिष्टाचारविशेषस्य मुख्यत्वे सत्यपरो गौणो भविष्यति न तु सर्वथा नाचारः । एवं च सत्येकामेव तैत्तिरीयशाखामधीत्य बोधायनापस्तम्बादिभिर्भेदेन परस्परविरुद्धमनुष्ठानमाचरतामुभयविधानां पुरुषाणां स्वस्वपुरुषपारम्पर्यक्रमागत एवाचारो मुख्यः । कदाचित्तदसंभवे मतान्तरेणाप्यनुष्ठानमेव श्रेयो न तु सर्वथा तल्लोपो युक्तः । इति श्रुत्यादीनां बलाबलम् ।"
                            }
                        ]
                    },
                    {
                        "verse_number": 11,
                        "original_text": "11 स्मृतिकर्तारः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ स्मृतिकर्तृनिरूपणम् । पराशरः (१।२०)- “कल्पे कल्पे क्षयोत्पत्त्या ब्रह्मविष्णुमहेश्वराः । श्रुतिस्मृतिसमाचारनिर्णेतारश्च सर्वदा \" ॥ क्षयसहिता उत्पत्तिः क्षयोत्पत्तिः । तयोपलक्ष्यन्ते भवन्ति कल्पे कल्पे महाकल्पे अवतारकल्पे च । ब्रह्मविष्णुमहेश्वरा महाकल्पावसाने क्षीयन्ते महाकल्पादौ चोत्पद्यन्ते । एवमवतारकल्पानामवसाने प्रारम्भे च स्मृत्यादीनां निर्णेतारो मन्वादयः क्षयोत्पत्तिभ्यामुपलक्ष्यन्ते । चकारेणानुक्तो धर्मः समुच्चीयते । सर्वदेत्यनेन सृष्टिसंहारप्रवाहस्यानादित्वमनन्तत्वं च दर्शितम् ।\nस एव (१।२१) “न कश्चिद्वेदकर्ता च वेदं श्रुत्वा चतुर्मुखः । तथैव धर्मान् स्मरति मनुः कल्पान्तरे तथा ॥ कल्पान्तरे धर्मान् स्मरति इति पदत्रयं पूर्वार्धेऽपि संबध्यते । महाकल्पे चतुर्मुखः परमेश्वरेण दत्तं वेदं श्रुत्वा तत्र विप्रकीर्णान्वर्णाश्रमादिधर्मान्स्मृतिग्रन्थरूपेण उपनिबध्नाति तथैव स्वायम्भुवो मनुः प्रत्यवान्तरकल्पं वेदोक्तधर्मान्यनाति । मनुग्रहणेनात्रिविष्ण्वादय उपलक्ष्यन्ते ।\nमन्वादीनाह याज्ञवल्क्यः (आ. ४-५)-- \"मन्वत्रिविष्णुहारीतयाज्ञवल्क्योशनाऽङ्गिराः । यमापस्तम्बसंवर्ताः कात्यायनबृहस्पती ॥ \"पराशरव्यासशंखलिखिता दक्षगौतमौ । शातातपो वसिष्ठश्च धर्मशास्त्रप्रयोजकाः \" ॥ उशनःशब्दान्तस्य द्वन्द्वैकवद्भावः ।\nस्मृतिरत्ने - \" मनुर्वृहस्पतिर्भीनो गौतमोऽथ यमाऽङ्गिराः । योगीश्वरः प्रचेताञ्च शातातपपराशरौ ॥ \"संवर्तशनकौ शंखलिखितावत्रिरेव च । विष्णुरापस्तम्बहारीतौ धर्मशास्त्रप्रवर्तकाः ॥ \" एते ह्यष्टादश प्रोक्ता मुनयो नियतव्रताः \" ॥\nअङ्गिराः- \" जाबालिश्चिकेतश्च स्कन्दो लोकाक्षिकाश्यपौ । व्यासः सनत्कुमारश्च शन्तनुर्जनकस्तथा ॥ \" व्याघ्रः कात्यायनश्चैव जातुकर्णिः कपिञ्जलः । बोधायनश्च काणादो विश्वामित्रस्तथैव च ॥ \"पैठीनसिर्गाभिलश्चेत्युपस्मृतिविधायकाः।\nशंखः- “मनुयमदक्षविष्णवङ्गिरो बृहस्पत्युशनापस्तम्ब- गौतमसंवर्तत्रयहारीतकात्यायनशंखलिखितपराशरव्यासशातातप प्रचेतोयाज्ञवल्क्यादयः” इति ।\nतथा \"वसिष्ठो नारदश्चैव सुमन्तश्च पितामहः । बभ्रुः काष्णाजिनिः सत्यवतो गार्ग्यश्च देवलः ॥ “ जमदग्निर्भरद्वाजः पुलस्त्यः पुलहः क्रतुः । आत्रेयश्छागलेयश्च मरीचिर्मत्स्य एव च ॥ \" पारस्करो ऋष्यशृङ्गो वैजावापस्तथैव च । इत्येते स्मृतिकर्तार एकविंशतिरीरिताः\" ॥\nसंग्रहे- \" अष्टाशीतिसहस्राणि मुनयो गृहमेधिनः । पुनरावर्तिनो बीजभूता धर्मप्रवर्तकाः ॥ \" एतैर्यानि प्रणीतानि \nधर्मशास्त्राणि वे पुरा । तान्येतानि प्रमाणनि न हैन्तव्यानि हेतुभिः ॥\n“यस्तानि हेतुभिर्हन्यात्सोंऽधे तमसि मज्जति \" । अग्निवेश्यः “बोधायनमापस्तंब सत्या- षाढं द्राह्यायणमागस्त्यं शाकल्यमाश्वलायनं शांभवीयं कात्यायनमिति नवानि पूर्वसूत्राणि । वैखानसं शौनकीयं भारद्वाजमानिवेश्यं जैमिनीयं माधुर्यं माध्यंदिनं कौडिन्यं कौषीतकमिति नवान्यपरसूत्राण्यष्टादशसंख्याकाः शारीराः संस्काराः \" इति । इति स्मृतिकर्तृनिरूपणम् ॥"
                            }
                        ]
                    },
                    {
                        "verse_number": 12,
                        "original_text": "12 धर्मदेशाः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ धर्मदेशाः । याज्ञवल्क्यः (१।२) \" यस्मिन्देशे मृगः कृष्णः तस्मिन्धर्मान्निबोधत \"। कृष्णसारो मृगो यस्मिन्देशे स्वच्छन्दं विहरति तस्मिन्देशे धर्मा अनुष्ठेया इत्यर्थः तथा संवर्तः- \" स्वभावाच्च विचरेत्कृष्णसारः सदा मृगः । धर्मदेशः स विज्ञेयो द्विजानां कर्मसाधनम् \" ॥\nस्मृतिचन्द्रिकायां \" कृष्णसारैर्यवैदर्भैश्चातुर्वर्ण्यनिवासिभिः । समृद्धो धर्मदेशः स्यादाश्रयेरन्विपश्चितः \" ॥\nमनुः (२।१७-१८)- \"सरस्वतीदृषद्वत्योर्देवनद्योर्यदन्तरम् । तं देवनिर्मितं देशं ब्रह्मावर्तं प्रचक्षते ॥ \" यस्मिन्देशे य आचारः पारम्पर्यक्रमागतः । वर्णानां सान्तरालानां स सदाचार उच्यते \"॥ सान्तरालानां वर्णसंकरजसहितानां । स सदाचारः तस्य धर्मप्रति प्रामाण्यमित्यर्थः ।\nस एव (२।१९-२३)-- \"कुरुक्षेत्रं च मत्स्याश्च पाञ्चालाः शूरसेनकाः । एष ब्रह्मर्षिदेशो वै ब्रह्मावर्तादनन्तरः \"॥ अनन्तरः किञ्चिन्न्यूनः । \"एतद्देशप्रसूतस्य सकाशादग्रजन्मनः । स्वं स्वं चरित्रं शिक्षेरन्पृथिव्यां सर्वमानवाः \" अग्रजन्मनः ब्राह्मणस्य । शिक्षेरन्नवगच्छेयुरिति । \" हिमवद्विन्ध्ययोर्मध्यं यत्प्राग्विनशनादपि । प्रत्यगेव प्रयागाच्च मध्यदेशः प्रकीर्तितः \" ॥ विनशनं सरस्वत्याः अन्तर्देशः । आ समुद्रात्तु वै पूर्वादा समुद्रात्तु पश्चिमात् । तयोरेवान्तरं गिर्योरार्यावर्त्तं विदुर्बुधाः ॥ \" कृष्णसारस्तु चरति मृगो यत्र स्वभावतः । स ज्ञेयो याज्ञिको देशो म्लेच्छदेशस्त्वतः परम्\" ॥ अतः परं एभ्यो ब्रह्मावर्तादिभ्योऽन्यः । म्लेच्छा यज्ञानधिकृताः । \" एतान्द्विजातयो देशान्संश्रयेरन्प्रयत्नतः । शूद्रस्तु यस्मिन्कस्मिञ्चिन्निवसेद्वृत्तिकर्शितः ” ॥\nहारीतः (१।१६)-- \" कृष्णसारो मृगो यत्र स्वभावेन प्रवर्तते । तस्मिन्देशे वसन्धर्मैः सिध्यन्ति द्विजपुङ्गवाः \" ॥\nव्यासः \"ब्रह्मावर्तात्परो देश ऋषिदेशस्त्वनन्तरः । मध्यदेशस्ततो न्यून आर्यावर्तस्त्वनन्तरः ॥ \"चातुर्वर्ण्यव्यवस्थानं यस्मिन्देशे न विद्यते । तं म्लेच्छदेशं जानीयादार्यावर्त्तमतः परम् ॥ न म्लेच्छदेशे श्राद्धं कुर्यान्न गच्छेन्म्लेच्छविषयमिति ॥\nआदिपुराणे - \" अधर्मदेशमध्ये तु कृत्वा क्रतुशतान्यपि । न गच्छति द्विजश्रेष्ठ स्वर्गमार्गं महानपि ॥\nचन्द्रिकायाम्- \" आर्यावर्तमतिक्रम्य विना तीर्थक्रियां द्विजः । आज्ञां चैव तथा पित्रोरैहेन विशुध्यति \" ॥\nआपस्तम्बः (१।१।५/२२ ) \" प्रभूतैधोदकग्रामे यत्रात्माधीनं प्रयमणं तत्र वासो धर्म्यो ब्राह्मणस्य \" । प्रभूतानि एधांसि उदकं च यस्मिन् तस्मिन् या ब्राह्मणस्य वासो धर्म्यः । तत्रापि न सर्वत्र। किं तर्हि यत्रात्माधीनं प्रयमणं प्रयत्नं मूत्रपुरीषप्रचालनादीनि यत्रात्माधीनानि तत्र । यत्र तु परेष्वेवोदकं तत्र बहुकूपेष्वपि न वस्तव्यम् ।\nयदाह बोधायनः \"उदकानुदके ग्रामे धार्मिको वृषलीपतिः । उषित्वा द्वादशसमाः शूद्रसाधर्म्यमृच्छति\" ॥ यथा वृषलीपतिः शूद्रसाधर्म्यमृच्छति तथा धार्मिकोऽपि एवंविधे ग्रामे वसन्शूद्रसाधर्म्यं प्राप्नोतीत्यर्थः ।\nसंग्रहे- \" पस्नानं तु यो विप्रः कुर्याद्वादशवार्षिकम् । स तेनैव शरीरेण शूद्रत्वं यात्यसंशयः” ॥ इति ।\nमनुः (४।६०-६१) \"नाधार्मिकवसेत्क्वचिन्न व्याधिबहुले भुवि । नैव प्रपद्येताध्वानं न चिरं पर्वते वसेत् ॥ \"न शूद्रराज्ये निवसेन्नाधार्मिकजनावृते । न पाषण्डजनाकीर्णे नोपसृष्टेऽतिजैनरैः \" ॥ उपसृष्टे गृहीते उपद्रुते वा ।\nव्यासः- \" पापदेशाश्च ये केचित् पापैरध्युषिता जनैः । गत्वा देशानपुण्यांस्तु कृत्स्नं पापं समश्नुते ॥\nचन्द्रिकायाम्- “ सौराष्ट्रं सिन्धुसौवीरमावन्त्यं दक्षिणापथम् । गत्वैतान्कामतो देशान्कलिङ्गाञ्च पतेद्द्विजः अङ्गवङ्गकलिङ्गान्धान्पार्वतीयान् खशांस्तथा । सिन्धु सौवीरसौराष्ट्रान्पारदान्धमालवान् ॥ \"निवासाय द्विजो नित्यमनापदि विवर्जयेत् । एतानप्यापदि गृह्णन्संश्रयेद्वृत्तिकर्शितः” ॥\nबोधायनः (१।१।२९-३१ ) \" आवन्तयोऽङ्गा मगधा सौराष्ट्रा दक्षिणापथाः । उपावृत्सिन्धुसौवीरा एते संकीर्णयोनयः ॥ \"सिन्धुसौवीरसौराष्ट्रांस्तथा प्रत्यन्तवासिनः । अङ्गवङ्गकलिङ्गाञ्च गत्वा संस्कारमर्हति ॥\" प्रत्यन्तवासिनः चण्डालप्रदेशाः \" आरवान्कारस्करान्पुण्ड्रान् सौवीरान् वङ्गकलिङ्गान् प्राग्ज्योतिषांश्च गत्वा पुनस्तोमेन यजेत् सर्वेष्टका वा (३०) \"। अथाप्युदाहरन्ति (३१) “पयांसि कुरुते पापं यः कलिङ्गान् प्रपद्यते । ऋषयो निष्कृतिं तस्य प्राहुर्वैश्वानरं हविः ॥ इति इति धर्मदेशनिरूपणम् ।"
                            }
                        ]
                    },
                    {
                        "verse_number": 13,
                        "original_text": "13 निषिद्धदेशाः-निषिद्धअपवादाः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ निषिद्धदेशापवादाः । व्यासः-- \"ते देशास्ते जनपदास्ते शैलास्ते तथाश्रमाः । पुण्यत्रिपथगा येषां मध्ये याति सरिद्वरा ॥ \" प्रभासे पुष्करे काश्यां नैमिषेऽमरकण्टके । गङ्गायां सरयूतीरे निवसेद्धार्मिको जनः ॥ \"अन्तर्वेदिर्मध्यदेशो ब्रह्मावर्तं च यज्ञियम् । मिश्र सरयूतीरं पुष्करं नैमिषं तथा ॥ \" देशानेतान्निवासाय संश्रयेरन् द्विजातयः \" ॥\nधर्मशास्त्रसारे - \" चान्द्रायणानि कृच्छ्राणि महासान्तपनानि च । प्रायश्चित्तानि दीयन्ते यत्र गङ्गा न विद्यते ॥ \"कावेरी तुङ्गभद्रा च कृष्णा वेणी च गौतमी । भागीरथी च विख्याताः पञ्चगङ्गाः प्रकीर्तिताः ॥\nपितामहः- \"शूद्रराज्येऽपि निवसेद्यदि मध्ये तु जाह्नवी । सोऽपि पुण्यतमो देशो नार्यैरपि समाश्रितः ॥\nगौतमः (९।६५) \"प्रभूतैधोदकयवसकुशमाल्योपनिष्क्रमणमार्यजनभूयिष्ठमनलसं समृद्धं धार्मिकाधिष्ठितं निकेतमावसितुं यतेत\" । एधाः काष्ठादीनि । 'इध्ममेधः समित्' इत्यमरकोशे (२।४।१३) । साहचर्यनियमेन नपुंसकलिङ्गत्वमेवोचितमेधःशब्दस्य । तथाहि पाण्डवकुलोदये \"स्थापिते सदसि जातवेदसि प्रापितैधसमभीरतेजसि\" इति । अत्र तु आर्योऽयमेधःशब्दोऽकारान्तः । एधाः काष्ठादीनि । पाकार्थमुदकं स्नानपानयोग्यम् । यवसः स्तृणानि गवाद्यर्थम् । अत्रापि समाधानं तु पूर्ववत्।कुशादर्भा इष्ट्याद्यर्थम् माल्यानि पुष्पाणि देवतार्चनार्थम् उपनिष्क्रमणम् । बाह्यसंचारार्थमवकाशः ।"
                            }
                        ]
                    },
                    {
                        "verse_number": 14,
                        "original_text": "14 युगधर्माः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ युगधर्माः । मनुः (१।३७, ६९) \" देवे राज्यहनी वर्ष प्रविभागस्तयोः पुनः । अहस्तत्रोदगयनं रात्रिः स्याद्दक्षिणायनम् ॥ \"चत्वार्याहुः सहस्राणि वर्षाणां तत्कृतं युगम् । तस्य तावच्छती संध्या संध्यांशश्च तथाविधः \" ॥ वर्षाणां देववर्षाणाम् । संध्या युगारम्भकालः । संध्यांशः युगावसानकालः । \"इतरेषु ससंध्येषु ससंध्यांशेषु च त्रिषु । एकापायेन वर्त्तन्ते सहस्राणि शतानि च\" (१।७०) ॥ इतरेषु त्रेताद्वापरकलियुगेषु । एकापायेन एकलोपेन ।\nपराशरः - \"कृतं त्रेता द्वापरं च कलिश्चेति चतुर्युगम् । दिव्यैर्वर्षसहस्रैस्तु तद्वादशभिरुच्यते \" ॥\nमनुः (१।८३)- \"अरोगाः सर्वसिद्धार्थाश्चतुर्वर्षशतायुषः । कृते त्रेतादिषु त्वेषां व्येको ह्रसति पादशः \" ॥ यत्पुनः इतिहासपुराणेषु बहुवर्षसहस्रजीवित्वमुक्तं तत्तेषां श्रद्धातपसा साधितमिति वेदितव्यम् । तथा च महाभारते कृतयुगपुरुषानधिकृत्योच्यते \"यावद्यावदभूच्छ्रद्धा देहं धारयितुं नृणाम् । तावत्तावदजीवंस्ते नासीदत्र तदा भयम् ॥” इति ।\nस एव (१।८४-८६)- \"वेदोक्तमायुर्नामाशिषश्चैव कर्मणाम् । भवन्त्यनुयुगं लोके प्रभावाश्च शरीरिणाम् \" (८४) आयुश्चतुर्वर्षशतादि । आशिषः फलानि । प्रभावः शापानुग्रहादिशक्तिः । अनुयुगं युगानुरूप्येण पूर्णानि । हीनानि हीनतराणि हीनतमानीत्यर्थः । “ अन्ये कृतयुगे धर्मास्त्रेतायां द्वापरे परे । अन्ये कलियुगे नृणां युगह्रासानुरूपतः (८५) ॥ “तपः परं कृतयुगे त्रेतायां ज्ञानमुच्यते । द्वापरे यज्ञमेवाहुर्दानमेव कलौ युगे \" (८६) ॥ परं प्रधानमित्यर्थः । युगस्वभावात्ततरधर्मानादर एवकाराभ्यां सूचितः ।\nपराशरः (१।२३)- \"कृते तु मानवा धर्मास्त्रेतायां गौतमाः स्मृताः । द्वापरे शंखलिखितौ कलौ पाराशराः स्मृताः ॥ \"अभिगम्य कृते दानं त्रेतास्वाहूय दीयते । द्वापरे याचमानाय सेवया दीयते कलौ \" ॥ युगस्वभावेनैवमेव दीयत इत्यर्थः ।\nस एवाह (१।२९, २५)- \" अभिगम्योत्तमं दानमाहूयैव तु मध्यमम् । अधमं याचमानाय सेवादानं तु निष्फलम् ॥ \" त्यजेद्देशं कृतयुगे त्रेतायां ग्राममुत्सृजेत् । द्वापरे कुलमेकं तु कलौ कर्तारमुत्सृजेत् ॥ पतितो यस्मिन्देशे निवसेत्तं देशं वर्जयेत् । कुलत्यागो नाम पतितस्य कुले विवाहभोजनाद्यप्रवृत्तिः । कर्मत्यागः सम्भाषणादिवर्जनम् । \" कृते सम्भाषणादेव त्रेतायां स्पर्शनेन च । द्वापरे त्वन्नमादाय कलौ पतति कर्मणा (२६) ॥ \" कृते तत्क्षणतः शापस्त्रेतायां दशभिर्दिनैः । द्वापरे त्वेकमासेन कलौ संवत्सरेण तु (२७) ॥ \"कृते त्वस्थिगताः प्राणास्त्रेतायां मांसमाश्रिताः । द्वापरे रुधिरं चैव कलौ त्वन्नादिषु स्थिताः” (३२) इति युगधर्मनिरूपणम् ।"
                            }
                        ]
                    },
                    {
                        "verse_number": 15,
                        "original_text": "15 कलिसामर्थ्यम् युगसामर्थ्यवर्णनप्रयोजनम्",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "कलिसामर्थ्यं प्रपञ्चयति स एव (अ. १ श्लो. ३०-३१) \" जितो धर्मो ह्यधर्मेण सत्यं चैवानृतेन च । जिता चौरैस्तु राजानः स्त्रीभिश्च पुरुषाः कलौ ॥ \" सीदन्ति चाग्निहोत्राणि गुरुपूजा प्रणश्यति । कुमार्यश्च प्रसूयन्ते तस्मिन्कलियुगे सदा \" ॥ अधर्मस्य जयो नाम पादत्रयोपेतत्वम् । एकेन पादेन वर्तमानत्वं धर्मस्य पराजयः ॥\nतथा माधवीये पराशरे (पृ. ८२. पं १-५) \"कृते चतुष्पात्सकलो व्याजोपाधिविवर्जितः । वृषः प्रतिष्ठितो धर्मो मनुष्येष्वभवत्पुरा ॥ \" धर्मः पादविहीनस्तु त्रिभिरंशैः प्रतिष्ठितः । त्रेतायां द्वापरेऽर्धेन व्यामिश्रो धर्म इष्यते ॥ \"त्रिपादहीनस्तिष्ठेत्तु सत्तामात्रेण तिष्ठति” ।\nविष्णुपुराणे मैत्रेयं प्रति पराशरः (६।१)- \" सर्वे ब्रह्म वदिष्यन्ति संप्राप्ते तु कलौ युगे । नानुतिष्ठन्ति मैत्रेय शिश्नोदरपरायणाः ॥ \" यदा यदा सतां हानिर्वेदमार्गानुसारिणाम् । तदा तदा कलेर्वृद्धिरनुमेया विचक्षणैः ॥ \" मूर्खदग्धं परान्नेन हस्तौ दग्धौ प्रतिग्रहात् । मनो दग्धं परस्त्रीभिर्ब्रह्मशापः कुतः कलौ । \" वर्णाश्रमाचारवती प्रवृत्तिर्न कलौ नृणाम् । न सामयज्ञधर्मविनिष्पादनहेतुकी ॥ \" विवाहा न कलौ धर्म्या न शिष्यगुरुसंस्थितिः । न दाम्पत्यक्रमो नैव वह्निदेवार्चनक्रमः ॥ \" सर्वमेव कलौ शास्त्रं यस्य यद्रोचते द्विज । देवताश्च कलौ सर्वाः सर्वः सर्वस्य चाश्रमः ॥ \" धर्मो यथाभिरुचितैरनुष्ठानैरनुष्ठितः । वित्तेन भविता पुंसां स्वल्पेनाढ्यमदः कलौ । \" परित्यजति भर्त्तारं वित्तहीनं तथा स्त्रियः । भर्त्ता भविष्यति कलौ वित्तवानेव योषिताम् ॥ \"अर्थाश्चात्मोपभोगार्था भविष्यन्ति कलौ युगे । स्त्रियः कलौ भविष्यन्ति स्वैरिण्यो ललितस्पृहाः ॥ \" अस्नानभोजिनो नाग्निदेवतातिथिपूजकाः । करिष्यन्ति कलौ प्राप्ते न च पिण्डोदकक्रियाः “ दुर्भिक्षभयपीडाभिरतीवोपद्रुता जनाः । गोधूमान्नयवान्नाढ्यं देशं यास्यन्ति दुःखिताः ॥ \" वेदमार्गे प्रलीने तु पाषण्डल्ये ततो जने । अधर्मवृत्त्या लोकानामल्पमायुर्भविष्यति ॥ \" इव श्वशुरभूयिष्ठा गुरवश्च नृणां कलौ । स्यालाद्याहार्यभार्याश्च सुहृदो मुनिसत्तम ॥ \"कस्य माता पिता कस्य सदा कर्मात्मिकः पुमान् । इति चोदाहरिष्यन्ति श्वशुरादिगता नराः ॥ \" निःस्वाध्यायवषट्कारे स्वधास्वाहाविवर्जिते । तदा प्रविरलो धर्मः क्वचिल्लोकेऽपि वत्स्यति ॥ \"तत्राल्पेनैव यत्नेन पुण्यस्कन्धमनुत्तमम् । करोति तं कृतयुगे क्रियते तपसा हि यः\" ॥ इति ।\nकूर्मपुराणे (पूर्वार्ध अ. ३०) \"राजानः शूद्रभूयिष्ठा ब्राह्मणान्यातयन्ति च । भ्रूणहत्यावीरहत्या प्रजायेते प्रजासु वै ॥ ७ ॥ \"विनिन्दन्ति महादेवं ब्रह्माणं पुरुषोत्तमम् । आम्नायं धर्मशास्त्राणि पुराणानि कलौ युगे ॥ ९ ॥ \" शुक्लवन्तो धृताक्षाण्च मुण्डाः कापालिकवाससः । शूद्रा धर्मं चरिष्यन्ति युगान्ते समुपस्थिते ॥१३॥ \"ताडयन्ति द्विजेन्द्रांश्च शूद्रा राजोपसेविनः । सेवावसरमालोक्य द्वारि तिष्ठन्ति वै द्विजाः॥१७,२०॥ \"वाहनस्थान्न समावृत्य शूद्राणां शूद्रोपसेविनः । सेवन्ते ब्राह्मणास्तत्र स्तुवन्ति स्तुतिभिः कलौ ॥२१॥ \"अध्यापयन्ति वा वेदान् शूद्राणां शूद्रसेवकाः पठन्ति वैदिकान्शब्दाननास्तिका घोरमाश्रिताः ॥२२॥ \" तपोयज्ञफलानां च विक्रेतारो द्विजोत्तमाः । यतयश्च भविष्यन्ति शतशोऽथ सहस्रशः ॥ २३॥ \"नाशयन्ति ह्यधीतानि नाधिगच्छन्ति चानघ । गायन्ति लौकिकैर्गानं देवतानां नराधिप ॥ २४ ॥ \"वामाः पाशुपताचारास्तथा वै पाञ्चरात्रिकाः।भविष्यन्ति कलौ तस्मिन्ब्राह्मणाः क्षत्रियास्तथा ॥२५॥ \"कुर्वन्ति चावताराणि ब्राह्मणानां कुलेषु वै । दधीचिशापनिर्दग्धाः पुरा दक्षाध्वरे द्विजाः ॥२७॥ \"निन्दन्ति च महादेवं तमसाविष्टचेतसः । ये चान्ये शापनिर्दग्धा गौतमस्य महात्मनः ॥ २८ ॥ \"सर्वे तेऽवतरिष्यन्ति ब्राह्मणाद्यासु योनिषु । विन्दन्ति हृषीकेशं ब्राह्मणा ब्रह्मवादिनः \" ॥३०॥\nयुगसामर्थ्यवर्णनस्य प्रयोजनमाह पाराशरः (१।३३) “युगे युगे च ये धर्मास्तत्र तत्र च ये द्विजाः । तेषां निन्दा न कर्त्तव्या युगरूपा हि ते द्विजाः\" ॥ युगरूपा युगानुरूपाः कालपरतन्त्रा इति यावत् । अत्र माधवीये नन्वेवं कलौ पापिनामनिन्द्यत्वात्तत्स्मृतं धर्माधर्मव्यवस्थापकं शास्त्रं विप्लवेत । अतः कथमनिन्देति । तत्रोच्यते-नानामुनिभिस्तत्तयुगसामर्थ्यस्य उचितप्रायश्चित्तस्य प्रपञ्चितत्वात्तदुभयं पर्यालोच्य निन्दानिन्दयोर्व्यवस्था कल्पनीया । यः पुरुषो युगे सामर्थ्यमनुसृत्य विहितानुष्ठानं प्रतिषिद्धवर्जनं प्रमादतः कृतपापस्य प्रायश्चित्तं यः कर्तुं शक्तोऽपि न कुर्यात्तद्विषयाणि 'भ्रूणहत्या पितृस्तेय सा कन्या वृषली स्मृता' इत्यादीनि निन्दावचनानि । अशक्तविषयं तेषां निन्दा न कर्त्तव्येतिवचनम् । तस्मान्न कोऽपि धर्मशास्त्रस्य विप्लव इति । तदाह पराशरः (१।३४ )- \" युगे युगे तु सामर्थ्यं शेषं मुनिविभाषितम् । पराशरेण चाप्युक्तं प्रायश्चित्तं विधीयते ॥ इति । शेषं विशिष्टम् । तत्तयुगसामर्थ्यं मन्वादिमुनिभिर्विशेषेण भाषितं पराशरेणाप्युक्तं प्रायश्चित्तं च तैर्विधीयते । अतः शक्ताशक्तविषये निन्दानिन्दे इत्यर्थः ।\nव्यासः - \"यत्कृते दशभिर्वर्षैस्त्रेतायां हायनेन तत् । द्वापरे तच्च मासेन ह्यहोरात्रेण तत्कलौ ॥ \" ध्यायन्कृते यजन्यज्ञैस्त्रेतायां द्वापरेऽर्चयन् । यदाप्नोति तदाप्नोति कलौ संकीर्त्य केशवम् ॥ \" अनेकदोषयुक्तस्य कलेरेष महान्गुणः । विशेषाद्ब्राह्मणो रुद्रमीशानं शरणं व्रजेत् ” ॥\nशिवसर्वस्वे \" यावन्न कीर्तयेद्रामं कलिकल्मषसम्भवम् । तावत्तिष्ठति देहेऽस्मिन्भयं चात्र प्रवर्तते \" ॥\nच्यवनस्मृतौ- \" श्रुतिस्मृतिपुराणेषु रामनाम समीरितम् । तन्नामकीर्तनं भूयस्तापत्रयविनाशनम् \" ॥\nबृहस्पतिः \"कृते यद्द्वादशाब्देन त्रेतायां तु ऋतुत्रयात् । द्वापरे तु त्रिपक्षेण कलावह्ना च तद्भवेत् ॥ \"न च वृत्तं न शुद्धार्थो न शुद्धिर्मनसः कलौ । यतोऽतः सत्यमेवैकं नराणामुपकारकम् \" ॥\nअथ कलियुगनिषिद्धधर्माः । पराशरः- \" ऊढायाः पुनरुद्वाहो ज्येष्ठांशं गोवधं तथा । कलौ पञ्च न कुर्वीत भ्रातृजायां कमण्डलुम् \" ॥\nस्मृत्यर्थसारे-- \"देवरेण सुतोत्पत्तिर्वानप्रस्थाश्रमग्रहः । दत्ताक्षतायाः कन्यायाः पुनर्विवाहः परस्य च ॥ \" समुद्रयात्रास्त्रीकारः कमण्डलुविधारणम् । महाप्रस्थानगमनं गोपशुश्च सुराग्रहः ॥ \"अग्निहोत्रहवण्याच्च लेहोलीढा परिग्रहः । असवर्णासु कन्यासु विवाहश्च द्विजातिषु ॥ \" वृत्तस्वाध्यायसापेक्षमघसंकोचनं तथा । अस्थिसंचयनार्थं चाङ्गस्पर्शनमेव च ॥ \" प्रायश्चित्तविधानं च विप्राणां मरणान्तिकम् । संसर्गदोषः पापेषु मधुपर्के पशोर्वधः ॥ \" दत्तौरसेतरेषां तु पुत्रत्वेन परिग्रहः । शामित्रं चैव विप्राणां सोमविक्रयणं तथा ॥ \" दीर्घकालं ब्रह्मचर्यं नरमेधाश्वमेधकौ । कलौ युगे त्विमान्धर्मान्वर्जयेयुर्मनीषिणः \" ॥ इति ।\nधर्मशास्त्रसुधानिधौ \" गोत्रान्मातृसपिण्डाच्च विवाहो गोवधस्तथा विधवायां प्रजोत्पत्तिर्देवरस्य नियोजनम् ॥ \"आततायिद्विजाघ्नानां धर्मयुद्धेन हिंसनम् । द्विजस्याब्धौ तु निर्याणं शोधितस्यापि संग्रहः ॥ \" सत्रदीक्षा च सर्वेषां कमण्डलुविधारणम् । महाप्रस्थानगमनं गोसंज्ञप्तिश्च गोसवे ॥ \"सौत्रामण्यामपि सुराग्रहणस्य च संग्रहः । संसर्गदोषः स्तेनार्थैर्महापातकनिष्कृतिः ॥ \"वरातिथिपितृभ्यश्च पशुपाकरणक्रिया । सवर्णानां तथा दुष्टः संसर्गः शोधितैरपि ॥ \"अयोनौ संग्रहे वृत्ते परित्यागो गुरुस्त्रियाः । शूद्रेषु दासगोपालकुलमित्रार्धसीरिणाम् ॥ \" भोज्यान्नता गृहस्थस्य तीर्थसेवा च दूरतः । शिष्यस्य गुरुदारेषु गुरुवद्वृत्तिरीरिता ॥ \"आपवृत्तिद्विजाघ्नानामश्वस्तनिकता तथा। ब्राह्मणानां प्रवासित्वं मुखाग्निधमनक्रिया ॥ \" बलात्कारादिदुष्टस्त्रीसंग्रहो विधिचोदितः । यतेस्तु सर्ववर्णेषु भिक्षाचर्या विधानतः ॥ \"नवोदके दशाहं च दक्षिणा गुरुचोदिता । ब्राह्मणादिषु शूद्रस्य पाकादिक्रियाऽपि च ॥ \"मृग्वग्निपतनैश्चैव वृद्धादिमरणं तथा ॥ \"गोतृप्तिशिष्ट पयसि शिष्टेराचमनक्रिया । पितापुत्रविरोधेषु साक्षिणां दण्डकल्पनम् ॥ \"यत्र सायं गृहस्थत्वं सूरिभिस्तत्त्वतत्परैः । एतानि लोकगुप्त्यर्थं कलेरादौ महात्मभिः ॥ \"निवर्तितानि कर्माणि व्यवस्थापूर्वकं बुधैः । समयश्चापि साधूनां प्रमाणं वेदवद्भवेत् \" ॥\nकलौ देवरेण पुत्रोत्पादनं प्रतिषेधत्यापस्तम्बः (२।२७/२-६) \"सगोत्रस्थानीयां न परेभ्यः समाचक्षीत । सगोत्रायैव तु समाचक्षीत । कुलायैव हि स्त्री प्रदीयत इत्युपदिशति । तदिद्रियदौर्बल्यं विप्रतिपन्नमविशिष्टं हि परत्वं पाणेस्तव्यतिक्रमे खलु पुनरुभयोर्नरकः\" इति । अनपत्यो भर्त्ता तत्पित्रादिर्वा सगोत्रस्थानीयां भार्यां स्नुषां वा न परेभ्योऽसगोत्रेभ्यः समाचक्षीत । अस्या- मपत्यमुत्पाद्यमिति स्वगोत्राय देवराय सपिण्डेभ्यो वा समाचक्षीत । कुलायैव हि स्त्री प्रदीयत इति । तदद्य विप्रतिपन्नं विप्रतिषिद्धं भर्तुर्व्यतिक्रमे इन्द्रियपारतन्त्र्यादतिप्रसंगः स्यादिति देवरादि- पाणेरपि गृहीतात्पाणेरन्यत्त्वाविशेषादित्यर्थः ॥"
                            }
                        ]
                    },
                    {
                        "verse_number": 16,
                        "original_text": "16 कर्मपरिभाषा \nमुख्यगौणकालयोः \nकर्म कर्तृप्रतिरूपकानाम्\nदिवारात्रौ कर्तव्यानाम्\nदिङ्नियमाभावे \nस्वशाखोक्त परशाखोक्तयोः\nआसनानि \nप्रतिनिधिमुख्ययोः \nवासोवेष्टने",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ कर्मपरिभाषा \"मुख्यकाले यदावश्यं कर्म कर्त्तुं न शक्यते । गौणकालेऽपि कर्त्तव्यं गौणोऽप्यत्रेष्यते बुधैः ॥ इति।\nस्मृतिरत्नावल्याम्- \"स्वकालावृत्तरो गौणः कालः पूर्वस्य कर्मणः । यद्वाऽऽगामिक्रियामुख्यकालस्याप्यन्तरालवत् ॥ \" गौणकालत्वमिच्छन्ति केचित्प्राक्तनकर्मणि । गौणेष्वेतेषु कालेषु कर्म चोदितमाचरन् ॥ \" प्रायश्चित्तप्रकरणे प्रोक्तां निर्वृत्तिमाचरेत् । प्रायश्चित्तमकृत्वा तु गौणकाले समाचरेत् ॥ \" दिवोदितानि कर्माणि प्रमादाद्रात्रितानि वा । यामिन्याः प्रहरो यावत्तावत्कर्माणि कारयेत् ॥ \"मुख्यकाले हि मुख्यं चेत्साधनं नैव लभ्यते । तत्कालद्रव्ययोः कस्यै मुख्यत्वं गौणताऽपि वा ॥ \"मुख्यं कालं समाश्रित्य गौणमप्यस्तु साधनम् । न मुख्यद्रव्यलोभेन गौणकालप्रतीक्षणम् ॥ इति ।\nस्कान्दे- \"आत्मा पुत्रः पुरोधाश्च आत्मा पत्नी पिता सखा । इज्यायां धर्मकार्ये च जायन्ते प्रतिरूपकाः ॥ \" एभिः कृतं महादेवि स्वयमेव कृतं भवेत् \" ॥ इति ।\nसंग्रहे- “रात्रौ प्रहरपर्यन्तं दिवाकृत्यानि कारयेत् । ब्रह्मयज्ञं च सौरं च वर्जयित्वा विशेषतः \" ॥ इति ।\nकात्यायनः-- \"यत्रोपदिश्यते कर्म कर्तुरङ्गं न तूच्यते । दक्षिणस्तत्र विज्ञेयः कर्मणां पारगः कर्ता ” ॥ इति ।\nमनुः \"कुत्सिते वामहस्तः स्याद्दक्षिणः स्यादकुत्सिते । यज्ञोपवीतिना कार्यं सर्वं कर्म प्रदक्षिणम् ॥ \"आसीन ऊर्ध्वप्रघ्नो वा नियमो यत्र नेदृशः । तदासीनेन कर्त्तव्यं न प्रघ्नेन न तिष्ठता \" ॥\nकात्यायनः \"यत्र दिङ्नियमो न स्याज्जपहोमादिकर्मसु । तिस्रस्तत्र दिशः प्रोक्ता ऐन्द्री सौमी तदन्तरा ॥ इति ।\nस्मृतिचन्द्रिकायाम्- \"मनः प्रसादात्सत्योक्त्या तपसा स्नानकर्मणा । आचम्य चात्मनः शुद्धिं कृत्वा कर्म समाचरेत् ॥ \"संकल्पः कर्मणामादौ वैदिकानां विधीयते । ईश्वरं कर्म करिष्यामीत्युच्चार्य त्वाचरेत्ततः ॥ इति ।\nआश्वलायनः-- \"प्रधानस्य क्रियायां तु साङ्गं तत्क्रियते पुनः । तदङ्गाकरणे कुर्यात्प्रायश्चित्तं न कर्म तत् ॥ \"प्रवृत्तमन्यथा कुर्याद्यदि मोहात्कथञ्चन । यतस्तदन्यथाभूतं तत एव समापयेत् ॥ \"समाप्तं यदि जानीयान्मयैतदयथाकृतम् । तावदेव पृथक्कुर्यान्निवृत्तिः सर्वकर्मणाम् ॥\nशातातपः- \"बह्वल्पं वा स्वगृह्योक्तं यस्य कर्म प्रचोदितम् । तस्य तावति शास्त्रार्थे कृते सर्वं कृतं भवेत् ॥ \"श्रुतिषु सर्वशाखोक्तं सर्वस्यैव यथोचितम् । स्मृतौ साधारणं तेषु ग्राह्येष्वपि च कर्मसु ॥ \"सर्वशाखोपसंहारादुक्तः श्रौतो यथाविधिः । सर्वस्मृत्युपसंहारात्स्मार्तोऽप्युक्तस्तथा विधिः ॥ इति ।\nस्मृत्यर्थसारे \" प्राचीदिशामनुक्तौ स्यादुदीचीशानयोरपि । तिष्ठत्प्रघ्नतानुक्तावासीनत्वं च कर्मसु ॥ \" प्रभुः प्रथमकल्पस्य योऽनुकल्पेन वर्तते । स नाप्नोति फलं तस्य परत्रेति श्रुतिस्मृती \" ॥ \"न सांपरायिकं तस्य दुर्मतेर्विद्यते फलमिति \" पाठान्तरम् । \" सामयाचारिका धर्मा जातिभेदकुलोद्भवाः । ग्रामाचाराः परिग्राह्याः ये च विध्यविरोधिनः ॥ \" युगधर्माः परिग्राह्याः सर्वत्रैव यथोचितम् \" । इति ।\nकात्यायनः- \" यन्नाम्नातं स्वशाखायां पारक्यं न विरोधि च । विद्वांस्तदनुष्ठेयमग्निहोत्रादि कर्मवित् ॥ \"आत्मतन्त्रे तु यन्नोक्तं तत्कुर्यात्पारतन्त्रिकम् \" इति ॥ पारक्यं परकीयम् । स्वसूत्रोक्तं कर्म परित्यज्य पारक्यं कर्म कुर्वतो दोषमाह दक्षः- \" स्वकं कर्म परित्यज्य यदन्यत्कुरुते द्विजः । अज्ञानादथवा ज्ञानात्त्यक्तेन पतितो भवेत् \" ॥ स्वसूत्रालाभे वृद्धमनुः- \" स्वसूत्रेऽविद्यमाने तु परसूत्रेण वर्तते । बोधायनमतं कृत्वा स्वसूत्रफलभाग्भवेत् ॥ \"विधिदृष्टं तु यत्कर्म करोत्यविधिना तु यः । फलं न किञ्चिदाप्नोति क्लेशमात्रं तु तस्य तत् ॥ इति ।\nस्मृत्यन्तरे- \"अकाले यत्कृतं कर्म कालं प्राप्य पुनः क्रिया।कालातीतं तु यत्कुर्यादकृतं तद्विनिर्दिशेत् ॥ इति\nआश्वलायनः \" श्रुतं वा यत्र पौराणं स्मार्तं वापि विनिर्णये । गीर्हीता तत्र न चलेन्न्यायाद्वा स्वानुमानतः ॥ \" यत्र गीर्हीता तत्र कुर्याच्चैवानुमानतः ॥ \"यत्र यद्ययथा प्रोक्तं तत्र कुर्यात्तथा च तत् । नान्यथा स्वानुमानेन कुर्यात्प्राज्ञोऽपि मानवः ॥ इति ।\nभारद्वाजः- \"आसनं स्वस्तिकं प्रोक्तं जपादीनि प्रकुर्वतः । कुशे शय्यासनं वापि वीरासनमथापि वा ॥ \" जानूरूरन्तरे सम्यक् कृत्वा पादतले उभे । ऋजुकायः समासीनः स्वस्तिकं तत्प्रचक्षते ॥ \" एकं पादमथैकस्मिन्विन्यस्योरौ तु संस्थितः । इतरस्मिंस्तथा चोरु वीरासनमुदीरितम् ॥ \"ऊरू परि विप्रेन्द्र कृत्वा पादतले उभे । अङ्गुष्ठौ चानुबध्नीयाद्वस्त्राभ्यां व्युत्तानयोस्तु ॥ \" पद्मासनं वदेदेतत्सर्वेषामपि पूजितम् \" ॥\nस्मृत्यर्थसारे- अथ स्मृतिमुक्ताफलानि \" उपात्ते तु प्रतिनिधौ मुख्यार्थो यदि लभ्यते । तत्र मुख्यमनादृत्य गौणेनैव समापयेत् ॥ \"मुख्याभावे यदा गौणमुपात्तं सद्विनश्यति । तत्र मुख्योपमं गौणं ग्राह्यं गौणोपमं न तु ॥ \" यस्मिन्कस्मिन्नुपात्ते तु मुख्ये प्रचरिते सति । अन्यद्द्रव्यं विजानीयं सजातीयमथापि वा ॥ \"उपादाय प्रयत्नेन द्रव्यं कृत्स्नमवाप्नुयात् \" ॥\nभरद्वाजः- \"अज्ञाता यदि वा मन्त्राः स्वस्वगृह्येषु चोदिताः । उपवीतप्रभृतयस्तेषां वै धारणे द्विजाः ॥ \"केवलं प्रणवो वापि व्याहृतित्रितयं तु वा । स्याद्विप्रादिवर्णेषु द्वावेतौ सर्वशाखिनाम्” ॥ इति ।\nशाण्डिल्यः- “ प्रदक्षिणे प्रणामे च पूजायां हवने जपे । न कण्ठातवस्त्रः स्याद्दर्शने गुरुदेवयोः \" ॥\nबोधायनः (२।६/५८-५९)- \"कर्तव्यमुत्तरं वासः पञ्चस्वेतेषु कर्मसु ।स्वाध्यायोत्सर्गदानेषु भोजनाचमनयोस्तथा ॥ \"हवनं भोजनं दानमुपहारः प्रतिग्रहः । बहिर्जानु न कार्याणि तद्वदाचमनं स्मृतम् ॥ इति । अन्यञ्च- \"स्नानमाचमनं होमं भोजनं देवतार्चनम् । प्रौढपादो न कुर्वीत स्वाध्यायं पितृतर्पणम् ॥ \"आसनारूढपादस्तु जान्वोर्वा जङ्घयोस्तथा । कृतावसक्थिको यस्तु प्रौढपादः स उच्यते \" ॥ वस्त्रादिना कृतपादबन्धः कृतावसक्थिकः । \"होमः प्रतिग्रहो दानं भोजनाचमने जपः । बहिर्जानु न कार्याणि साङ्गुष्ठानि सदा चरेत् \" “तद्वदाचमनं स्मृतिमिति” ॥ इति परिभाषा ॥"
                            }
                        ]
                    },
                    {
                        "verse_number": 17,
                        "original_text": "17 सृष्टिप्रकारः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ सृष्टिप्रकारः । तत्र मनुः (१।७)- “योऽसावतीन्द्रियग्राह्यः सूक्ष्मोऽव्यक्तः सनातनः । सर्वभूतमयोऽचिन्त्यः स एव स्वयमुद्भवः \" ॥ अव्यक्तः अविदितस्वभावः । सनातनः अनादिनिधनः । योऽसौ केवलं योगशास्त्रप्रसिद्धः । स एष परमः पुमान्सर्वभूतमयः प्रपञ्चस्वरूपः । स्वयं न कस्यचिन्नियोगेन नापि कर्मवशेन । उदभवद्व्यक्तीभवत् । \"सोऽभिध्याय शरीरात्स्वात्सृष्ट्वा विधिवत्प्रजाः । अप एव ससर्जादौ तासु वीर्यमवासृजत्” (१।८) ॥ अवासृजदुप्तवान् । अंशेनानुप्राविशदित्यर्थः । \"आपो नारा इति प्रोक्ता आपो वै नरसूनवः । ता यदस्यायनं पूर्वं तेन नारायणः स्मृतः” (१।१०) नरस्य पुरुषस्य सूनवः भगवता सृष्टा इत्यर्थः । वे शब्दो हेतौ । ता आपः अस्य नरस्य पूर्वं प्रथममयनं नुप्रवेशस्थानमासीदितेन नारायणः स्मृतः । \"तदण्डमभवद्धैमं सहस्रांशुसमप्रभम् । तस्मिञ्जज्ञे स्वयं ब्रह्मा सर्वलोकपितामहः\" (१।९) ॥ तज्जलानुप्रविष्टं भगवद्वीर्यं हैममयं अत एव ब्रह्मा हिरण्यगर्भाख्यः तस्मिण्डे स्वयं भगवान्ब्रह्मरूपधारी जज्ञे । \"यत्तत्कारणमव्यक्तं नित्यं सदसदात्मकम् । तद्विसृष्ट्वा स पुरुषो लोके ब्रह्मेति कीर्त्यते\"(१।११) कारणशब्देन नारायण उच्यते । सदसदात्मकं सत्कारणं प्रकृत्यादिकं असत्कार्यं प्रपञ्च उभयात्मा देहो यस्य तस्य तत्तथोक्तम् । तद्विसृष्टस्तेन कारणाख्येन भगवता सृष्टः । पुरुषशब्दोऽयं राजपुरुषशब्दवदधिकारिवचनः। भगवन्नियोगकर इत्यर्थः । \"तस्मिन्नण्डे स भगवानुषित्वा परिवत्सरम् । स्वयमेवात्मनो ध्यानात्तदण्डमकरोद्द्विधा\" (१।१२) ॥ भगवान्भगवन्मयो ब्रह्मा । \"ताभ्यां स शकलाभ्यां तु दिवं भूमिं च निर्ममे । मध्ये व्योम दिशश्चाष्टावपां स्थानं च शाश्वतम् ॥ दिवं स्वर्गादिलोकपञ्चकम् । भूमिं सपातालां मध्ये व्योम अन्तरिक्षलोकं अष्टौ दिशश्च शाश्वतं यावत्प्रलयावस्थानं अपां स्थानं समुद्रं च निर्ममे । सर्वभूतानि सिसृक्षतो हिरण्यगर्भस्योपादानं शरीरांश इति श्लोकत्रयेणाह मनुः (१।१४-१६) “ उद्धृत्यात्मनश्चैव मनः सदसदात्मकम् । मनश्चाप्यहङ्कारमभिमन्तारमीश्वरम् ॥ \"महान्तमेव चात्मानं सर्वाणि त्रिगुणानि च । विषयाणां गृहीतॄणि शनैः पञ्चेन्द्रियाणि च ॥ \"तेषामवयवान्सूक्ष्मान् षण्णामप्यमितौजसा । संनिवेश्यात्ममात्रासु सर्वभूतानि निर्ममे\" ॥ मनः महत्तत्त्वं सदसदात्मकं प्रकृतिविकृत्यात्मकं मनसा महत्तत्त्वादनन्तरमभिमन्तारमस्मिताप्रत्ययरूपमीश्वरम् । सर्वकर्मप्रवर्तकमहङ्कारं च उद्धृत्य उद्धृतवान् । महान्तमात्मानं स्थूलमन्तःकरणं मन इति यावत् । स्वरूपेण विषयरूपेणेन्द्रियरूपेण च त्रिगुणीभूयावस्थानात्त्रिगुणानीति तन्मात्राणि शब्दाद्युच्यन्ते । तथा विषयाणां गृहीतॄणि पञ्च ज्ञानेन्द्रियाणि चकारात्कर्मेन्द्रियाणि शनैः क्रमादुद्धृतवान् । तेषां महदहङ्कारं मनस्तन्मात्रज्ञानकर्मेन्द्रियाणि षण्णाममितौजसामुपयुज्यमानेष्वप्यवयवेषु दीपवदक्षयवीर्याणामवयवानामंशानात्ममात्रासु स्वजीवशेषु संनिवेश्य आकलय्य सर्वभूतानि देवमनुष्यादीनि निर्ममे । एतदुक्तं भवति । आत्मीयानां महदहङ्कारमनस्तन्मात्रज्ञानकर्मेन्द्रियाणामंशाः सर्वभूतोपादानमिति । \"सर्वेषां तु स नामानि कर्माणि च पृथक् पृथक् । वेदशब्देभ्य एवादौ पृथक्संस्थाश्च निर्ममे (१।२१) \"कर्मणां तु विवेकाय धर्माधर्मौ व्यवेचयत् । द्वन्द्वैरयोजयच्चेमाः सुखदुःखादिभिः प्रजाः (१।२६)। \"लोकानां तु विवृद्ध्यर्थं मुखबाहूरुपादतः । ब्राह्मणं क्षत्रियं वैश्यं शूद्रं च निरवर्तयत् (१।३१) ॥ \"सर्वस्यास्य तु सर्गस्य गुप्त्यर्थं स महाद्युतिः । मुखबाहूरुपज्जानां पृथक्कर्माण्यकल्पयत् ॥ इति (१।८७)\nश्वेताश्वतरोपनिषदि श्रूयते -\"तस्मात्तमः समजायते तमसो भूतादिर्भूतादेराकाशमाकाशाद्वायुर्वायोरग्निरग्नेरापः । अद्भ्यः पृथिवी । तदण्डं समभवत्तत्संवत्सरमात्रमुषित्वा द्विधाकरोद्धस्तादध उपरिष्टादाकाशं मध्ये पुरुषः ” इति । तैत्तिरीयश्रुतिरपि \" ब्राह्मणोऽस्य मुखमासीत् । बाहू राजन्यः कृतः । ऊरू तदस्य यद्वैश्यः पद्भ्यां शूद्रो अजायत\" इति च । तथा महोपनिषदि \"एको ह वै नारायण आसीत् । सोऽन्यान्कामान्मनसाऽध्यायत् । तस्य ध्यानस्थस्य ललाटात्स्वेदोऽत्यससार ता आपोऽभवन् । तासु वीर्यमवासृजत्तद्धिरण्मयमण्डमभवत् । तस्मिन्ब्रह्मा चतुर्मुखोऽजायत \" इति । नारायणोपनिषदि च \"अथ पुरुषो ह वै नारायणोऽकामयत । प्रजाः सृजेयेति । नारायणाद्ब्रह्माऽजायत \" इति ।\nहारीतः (१९-१३) \" नारायणः परो देवो जगत्सृष्ट्वा जलोपरि । सुष्वाप भोगिपर्यङ्कशयने तु श्रिया सह \"तस्य सुप्तस्य नाभौ तु महत्यग्रमभूत्किल । पद्ममध्येऽभवद्ब्रह्मा वेदवेदाङ्गभूषणः ॥ \"स चोक्तस्तेन देवेन जगत्सृष्टौ पुनः पुनः । सोऽपि सृष्ट्वा जगत्सर्वं सदेवासुरमानुषम् ॥ \" यज्ञसिद्ध्यर्थमनधान्ब्राह्मणान्मुखतोऽसृजत् । अमृजत्क्षत्रियान्बाहोर्वैश्यानप्यूरुदेशतः ॥ \"शूद्रश्च पादयोः सृष्ट्वा तेषां चैवानुपूर्वशः । यथा प्रोवाच भगवान्ब्रह्मयोनिः पितामहः” ॥ इति । प्रोवाच धर्मानिति शेषः । सृष्टौ परस्परविरुद्धानां श्रुतीनां स्मृतीनां च कल्पभेदेन व्यवस्था द्रष्टव्या । इति सृष्टिः ॥"
                            }
                        ]
                    },
                    {
                        "verse_number": 18,
                        "original_text": "18 वर्णधर्माः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ वर्णधर्माः । तत्र देवलः \"ब्राह्मण्यां ब्राह्मणाज्जातः संस्कृतो ब्राह्मणो भवेत् । एवं क्षत्रियविट्शूद्रा ज्ञेयाः स्वेभ्यः स्वयोनिजाः ॥ इति ।\nशातातपः \"तपो दमो दया दानं सत्यं धर्मः श्रुतं घृणा । विश्वासो विज्ञानमास्तिक्यमेतद्ब्राह्मणलक्षणम् \" ॥\nयाज्ञवल्क्यः ( आचारे ९०)- \"सवर्णेभ्यः सवर्णासु जायते हि सजातयः । अनुलोमेषु विवाहेषु पुत्राः सन्तानवर्धनाः \"\nहारीतः (१।१५,१७-१८)-\" ब्राह्मण्यां ब्राह्मणेनैव उत्पन्नो ब्राह्मणः स्मृतः । \"षट्कर्माणि वै निजान्याहुर्ब्राह्मणस्य महात्मनः । तैरेव सततं यस्तु वर्तयन्सुखमेधते ॥ \"अध्यापनं चाध्ययनं यजनं याजनं तथा । दानं प्रतिग्रहश्चेति षट्कर्माणीति चोच्यते \" ॥\nमनुः (१।८८)-- \" अध्यापनं चाध्ययनं यजनं याजनं तथा । दानं प्रतिग्रहश्चेति षट्कर्माण्यग्रजन्मनः\" ॥\nयाज्ञवल्क्यः ( आचारे ११८ )-- 'इज्याध्ययनदानानि वैश्यस्य क्षत्रियस्य च । प्रतिग्रहोऽधिको विप्रे याजनाध्यापने तथा ॥ इति । तत्र ब्राह्मणस्येज्यादीनि त्रीणि धर्मार्थानि प्रतिग्रहादीनि त्रीणि वृत्यर्थानि \"वर्णानां तु कर्मणामस्य त्रीणि कर्माणि जीविका । याजनाध्यापने चैव विशुद्धाच्च प्रतिग्रहः ॥ इति मनुस्मरणात् ( १०।७५) । अत इज्यादीन्यावश्यकर्तव्यानि न प्रतिग्रहादीनि । तदाह गौतमः (१०।१-३)-“द्विजातीनामध्ययनमिज्यादानं ब्राह्मणस्याधिकाः प्रवचनयाजनप्रतिग्रहाः । पूर्वेषु नियमः \" इति ।\nआपस्तम्बः (२।१३१)- \"सवर्णापूर्वाशास्त्रविहितायां यथर्तु गच्छतः पुत्रास्तेषां कर्मभिः सम्बन्धः \" इति । सवर्णा च अपूर्वा च शास्त्रविहिता चेति कर्मधारयः । सवर्णा सजातीया। अपूर्वा अनन्यपूर्वा । शास्त्रविहिता शास्त्रोक्तब्राह्मादिविवाहसंस्कृता । एवंभूतायां भार्यायां यथर्तुगमनकल्पेन गच्छतो ये पुत्रा जायन्ते तेषां कर्मभिः सम्बन्धो भवतीत्यर्थः । कर्माण्यपि स एवाह (२।१०।१४) \"स्वकर्म ब्राह्मणस्याध्ययनमध्यापनं यजनं याजनं दानं प्रतिग्रहणं दायादं सीलेच्छः\" इति । दायादं दायस्वीकारः । सीलेच्छः क्षेत्रादिषु पतितानि मञ्जरीभूतानि ततश्च्युतानि च धान्यानि सीलशब्दार्थः । तेषामुच्छनर्मगुलिभिर्नैर्ऋत्यादानम् । एतान्यष्टौ ब्राह्मणस्य स्वकर्माणीत्यर्थः । इति वर्णधर्माः ॥"
                            }
                        ]
                    },
                    {
                        "verse_number": 19,
                        "original_text": "19 यजनम् \nयज्ञमहिमा \nश्रौतस्मार्तयज्ञाः \nयजनप्रशंसा, अयजननिन्दा\nयज्ञे दक्षिणा भोजनादि\nआधानकर्तृणाम् \n पितुर्वैधुर्ये\nअग्रजानुजयोः \nपरिवेत्तृणाम् \nविधुराचारः, विधुराग्निः\nमृतपत्नीकस्य \nअग्न्युत्पत्तिप्रकारः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ यजनम् । यज्ञे श्रुतिः । “यज्ञ इति यज्ञो हि देवानां यज्ञेन हि देवा दिवं गताः यज्ञेनासुरानपानुदन् यज्ञेन द्विषतः मित्रा भवन्ति यज्ञे सर्वं प्रतिष्ठितं तस्माद्यज्ञं परमं वदन्ति \" । यज्ञ इति यज्ञो नामाधानानिहोत्रादि । स हि देवानां सम्बन्धी । देवत्वस्य प्रापकत्वात् । तदेवाह । यज्ञेन हि देवा इति। अत्र श्रुत्यन्तरम् । यज्ञेन वै देवाः स्वर्गं लोकमायन्” इति । यज्ञेनासुरानपानुदन् । यज्ञेन द्विषन्तः शत्रवः मित्राणि भवन्ति । ऋत्विक्प्रसर्पकादिदक्षिणादानेन दानं यज्ञानां वरूथं गृहस्थानीयम् । दाने हि यज्ञास्तिष्ठन्ति । तदभावे कुतो यज्ञः । 'मृतो यज्ञस्त्वदक्षिणः' । “योऽदक्षिणेन यज्ञेन यजते स यज्ञः प्रक्षीयतेऽनायुः” इत्यादिवाक्येभ्यो दानस्य यज्ञे अवश्यकर्तव्यत्वात् यज्ञे सर्वं प्रतिष्ठितं सर्वस्य जगतो यज्ञाधीनत्वात् यस्माद्यज्ञं परमं वदन्ति भगवन्त इत्यर्थः ।\nअत्र व्यासः ( भगवद्गीता अ. ३ श्लो. १०-१२)- सहयज्ञाः प्रजाः सृष्ट्वा पुरोवाच प्रजापतिः । अनेन प्रसविष्यध्वमेष वोऽस्त्विष्टकामधुक् ॥ “ देवान्भावयतानेन ते देवा भावयन्तु वः । परस्परं भावयन्तः श्रेयः परमवाप्स्यथ ॥ \"इष्टान्भोगान्हि वो देवा दास्यन्ते यज्ञभाविताः । तैर्दत्तान्प्रदायैभ्यो यो भुङ्क्ते स्तेन एव सः ॥ इति ।\nयज्ञस्य वैविध्यमाह भगवान् (भ. गी. अ. १७ श्लो. ११-१३)- \" अफलाकाङ्क्षिभिर्यज्ञो विधिदृष्टो य इज्यते । यष्टव्यमेवेति मनः समाधाय स सात्त्विकः ॥ \" अभिसन्धाय तु फलं दम्भार्थमपि चैव यत् । इज्यते भरतश्रेष्ठ तं यज्ञं विद्धि राजसम् ॥ \"विधिहीनमसृष्टान्नं मन्त्रहीनमदक्षिणम् । श्रद्धाविरहितं यज्ञं तामसं परिचक्षते \" ॥ इति ।\nहारीतः- \" यज्ञेन लोका विमला विभान्ति यज्ञेन देवा अमृतत्वमाप्नुवन् । \" यज्ञेन पापैर्बहुभिर्विमुक्तः प्राप्नोति लोकान्परमस्य विष्णोः \" । \"नास्त्ययज्ञस्य लोको वै नायज्ञो विन्दते शुभम् । अनिष्टयज्ञोऽपूतात्मा अश्नाति छिन्नपर्णवत् ॥\nमाधवीये-- \"नास्तिक्यादथ वाऽऽलस्याद्योऽधीन्नाधातुमिच्छति । यजेत वा न यज्ञेन स याति नरकान्बहून् ॥ \"तस्मात्सर्वप्रयत्नेन ब्राह्मणो हि विशेषतः । आधायाग्नीन्विशुद्धात्मा यजेत परमेश्वरम् ॥ इति ।\nकार्णाजिनिः- \"पुत्रमुत्पाद्य कर्माणि कुर्याद्वैतानिकं द्विजाः । यथाकथञ्चिदाधायात्प्राप्त चेत्साधुतो धनम् ॥ इति ।\nप्रजापतिः-- \"सर्वसंस्थाधिकारी स्यादाहिताग्निर्धने सति । आधानं निर्धनोऽप्यनीन्नित्यं पापभयाद्विजः \" ॥\nवसिष्ठः- \"अवश्यं ब्राह्मणोऽग्नीनादधीत दर्शपूर्णमासाग्रयणैश्चातुर्मास्यपशुसोमैश्च यजेत\" इति ।\nहारीतोऽपि- \"पाकयज्ञान्यजेन्नित्यं हविर्यज्ञान्सुनित्यशः । सौम्यांस्तु विधिपूर्वेण य इच्छेद्धर्ममव्ययम् इति ।\nच गौतमेन दर्शिताः (८।१८-२४)- \" अष्टका पार्वणश्राद्धं श्रावण्याग्रहायणी चैत्र्याश्वयुजीति सप्त पाकयज्ञसंस्थाः । अग्न्याधेयमग्निहोत्रं दर्शपूर्णमासौ चातुर्मास्यान्याग्रयणेष्टि- निरूढपशुबन्धः सौत्रामणीति सप्त हविर्यज्ञसंस्थाः । अग्निष्टोमोऽत्यग्निष्टोम उक्थ्यः षोडशी वाजपेयोऽतिरात्रोऽप्तोर्याम इति सप्त सोमसंस्थाः \" इति । अष्टका हेमन्तशिशिरयोरष्टमीषु क्रियमाणं श्राद्धम् । पर्वणि भवः पार्वणः स्थालीपाकः । श्राद्धं मासिश्राद्धम् । श्रावणी सर्पबलिः श्रावण्यां पौर्णमास्यां तत्क्रियते । आग्रहायणी पौर्णमासी । तस्यां क्रियमाणः सर्पबलेरुत्सर्गः । हेमन्तप्रत्यवरोहणाख्यं च कर्म आग्रहायणीशब्देनोच्यते । चैत्री चैत्रपौर्णमास्यां क्रियमाण ईशानबलिः । आश्वयुजी आग्रयणम् । अग्न्याधेयादयः श्रुतिप्रसिद्धाः ।\nबौधायनः (१।२।६)- \"कृष्णकेशोऽग्नीनादधीतेति श्रुतिः \" इति । स एव ( १०।५८।२)- \"अयज्ञेनाविवाहेन वेदस्योत्सादनेन च । कुलान्यकुलतां यान्ति ब्राह्मणातिक्रमेण च \" ॥ इति ।\nगर्गः- \"प्रधानं वैदिकं कर्म गुणभूतं तथेतरत् । गुणनिष्ठाप्रधानं तु हित्वा गच्छत्यधोगतिम् ॥ \" यो वैदिकमनादृत्य कर्म स्मार्तेतिहासिकम् । मोहात्समाचरेद्विप्रो न स पुण्येन युज्यते ॥ \"श्रौतं कर्म न चेच्छक्तः कर्तुं स्मार्तं समाचरेत् । अत्राप्यशक्तः कर्तुं कुर्यादाचारमन्ततः” ॥ इति ।\nअग्निहोत्रदर्शपूर्णमासविषये श्रुतिः । (ते. सं. १।३।९)- प्रजापतिर्यज्ञानसृजताग्निष्टोमं च पौर्णमासीं चोक्थ्यं चामावास्यां चातिरात्रं च । तानुमिमीत । यावदग्निहोत्रमासीत्तावानग्निष्टोमो यावती पौर्णमासी तावानुक्थ्यो यावत्यमावास्या तावानतिरात्रः इति ॥ प्रजापतिरग्निहोत्रादीन्यल्पभागानसृजत् तत्राग्निहोत्रपौर्णमास्यमावास्यायामाः अल्पेन द्रव्यमन्त्रक्रियाविशेषैः साध्या अल्पकालाः, अग्निष्टोमोक्थ्यातिरात्रयागा बहुभिर्द्रव्यमन्त्रविशेषैःसाध्या अधिकफलाः इति विमर्श सत्यनुग्रहेण तुलया श्रीणि इन्द्वानि उन्मितवान् । तदनुग्रहादग्निहोत्रादीन्यग्निष्टोमादितुल्यानि संपन्नानि । एवं वेदने फलमाह श्रुतिः (१।३।९)-\"य एवं विद्वानग्निहोत्रं जुहोति यावदग्निष्टोमेनोपाप्नोति तावदुपाप्नोति य एवं विद्वान्पौर्णमासीं यजते यावदुक्थ्येनोपाप्नोति तावदुपाप्नोति । य एवं विद्वानमावास्यां यजते यावदतिरात्रेणोपाप्नोति तावदुपाप्नोति\" इति । ज्ञानयुक्तस्य कर्मणः फलाधिक्यं छान्दोग्या आमनन्ति- \"यदेव विद्यया करोति तदेव वीर्यवत्तरं भवति \" इति पुनरपि दर्शपूर्णमासौ प्रशंसति ( १।३।९) \" परमेष्ठिनो वा एष यज्ञोऽय आसीत्तेन स परमां काष्ठामगच्छत्तेन प्रजापतिं निरवासाययत्तेन प्रजापतिः परमां काष्ठामगच्छत्तेनेन्द्रं निरवासाययत्तेनेन्द्रः परमां काष्ठामगच्छत्तेनाग्नीषोमौ निरवासाययत्तेनाग्नीषोमौ परमां काष्ठामगच्छताम् । य एवंविद्वान्दर्शपूर्णमासौ यजते परमामेव काष्ठां गच्छति इति । परमे पदे सत्यलोके तिष्ठतीति परमेष्ठी चतुर्मुखः;तस्य चायं पूर्वस्मिन्कल्पे यजमानत्वेनावस्थितस्यैष दर्शपूर्णमासयज्ञः प्रवृत्तः तेनेश्वरार्पणबुद्ध्या ऽनुष्ठितेन यजमानः परां काष्ठामिदं परमेष्ठित्वपदं प्राप्तवान् । प्रजापतिक्षादिः । तं पूर्वस्मिन्जन्मनि तेनोत्तमफलहेतुदर्शपूर्णमासोपदेशेन निरवासाययत् अनुष्ठानाय प्रेरितवान् स च तस्मिन्जन्मनि यजमानस्तेनानुष्ठानेन परमां काष्ठां दक्षत्वादि पदं प्राप्तवान् एवमितरत्रापि योज्यम् ।\nतथाऽग्निहोत्रं प्रशंसति-\" अग्निहोत्रं सायंप्रातर्गृहाणां निष्कृतिः स्विष्टं सुहुतं यज्ञकर्तॄणां प्रायणं सुवर्गस्य लोकस्य ज्योतिस्तस्मादग्निहोत्रं परमं वदन्ति\" इति । अग्निहोत्रमिति कर्मनाम । तत्सायंप्रातर्निर्वर्तितं गृहाणां गृहस्थाश्रमिणामार्जितपापानां निष्कृतिः प्रायश्चित्तम् । स्विष्टं शोभनयागहेतुः । सुहुतं शोभनहोमहेतुः । यज्ञकर्तॄणां प्रायणम् । यज्ञा दर्शपूर्णमासादयः । कर्तारः अग्निष्टोमादयः । एतेषां यज्ञकर्तॄणां प्रायणं कारणभूतम् । सुवर्गस्य लोकस्य ब्रह्मलोकादेः। ज्योतिःप्रकाशकम् । ब्रह्मलोकादिप्राप्तिहेतुरिति यावत् । तथाऽन्यत्र श्रूयते- \"तस्मादाहुरग्निहोत्रं वै देवा गृहाणां निष्कृतिमपश्यन् इति । “अग्निहोत्रप्रायणा यज्ञाः इति च ।\nहारीतः - \" नाग्निहोत्रात्परो धर्मो नाग्निहोत्रात्परं तपः । नाग्निहोत्रात्परं श्रेयो नाग्निहोत्रात्परं यशः ॥ \" नाग्निहोत्रात्परा सिद्धिर्नाग्निहोत्रात्परा गतिः । नाग्निहोत्रात्परं स्थानं नाग्निहोत्रात्परं व्रतम् ॥ \"आद्या व्याहृतयस्तिस्रः स्वधा स्वाहा नमो वषट् । यस्यैते वेश्मनि सदा ब्रह्मलोकस्थ एव सः ॥ इति ।\nसत्यवतः-- “ सिलोञ्छिनां च यो धर्मस्त्वहन्यहनि यत्फलम् । तदर्शपूर्णमासं च ये यजन्ति द्विजातयः ॥ \"न तेषां पुनरावृत्तिर्ब्रह्मलोकात्कदाचन \" ॥\nवृद्ध मनुः \"नित्याग्निहोत्रं दर्शश्च पूर्णमासः पितृक्रिया । आतिथ्यं वैश्वदेवं च ब्रह्मलोकस्य शाश्वतः” ॥ इति ।\nवृद्धमनुः- \" यस्य त्रैवार्षिकं धान्यं पर्याप्तं भृत्यवृत्तये । अधिकं वापि विद्येत स सोमं पातुमर्हति ॥ \"पुण्यान्यन्यानि कुर्वीत श्रद्दधानो जितेन्द्रियः । न त्वल्पदक्षिणे यज्ञैर्यजेताथ कथञ्चन ॥ \"इन्द्रियाणि यशः स्वर्गमायुः कीर्तिं प्रजां पशून् । हन्त्यल्पदक्षिणे यज्ञस्तस्मान्नाल्पधनो यजेत् ॥ \" प्राजापत्यमदत्वाऽश्वमग्न्याधेयस्य दक्षिणाम् । अनाहिताग्निर्भवति ब्राह्मणो विभवे सति ॥ इति ।\nव्यासः- \"अन्नहीनो दहेद्राष्ट्रं मन्त्रहीनस्त्वथर्विजः । आत्मानं दक्षिणाहीनो नास्ति यज्ञसमो रिपुः ॥\nयाज्ञवल्क्यः (आ. १२४ )- \" प्राक्सीमिकीं क्रियां कुर्याद्यस्यान्नं वार्षिकं भवेत् \" इति ।\nपतानि मन्वादिवचनानि काम्ययागविषयाणि । यतो विहितदक्षिणापर्याप्तद्रव्याभावेऽपि नित्यं न लोपयेदित्याह बोधायनः-- \" यस्य नित्यानि लुप्तानि तथैवागन्तुकानि च । विषयः सोऽपि न स्वर्गं गच्छेत्तु पतितो हि सः ॥ \"तस्मात्कन्दैः फलैर्मूलेर्मधुनाऽथ रसेन वा । नित्यं नित्यानि कुर्वीत न च नित्यानि लोपयेत् ॥ इति ।\nस्मृत्यर्थसारे- \" विवाहात्परमाचार्य जुहुयाद्वैश्वदेवाग्निहोत्रकम् । दर्शपूर्णमासाग्रयणसोमयागान्क्रमाच्चरेत् ॥ \" सर्वथा प्रथमः सोमयागः कार्यो द्विजातिभिः । यथासम्भविनाङ्गेन शक्त्या दत्वा तु दक्षिणाम् ॥ \" ब्रात्यदुर्ब्राह्मणत्वादिमहापातकशान्तये \" ॥ इति ।\nसंग्रहे - \" अग्निहोत्रपरिभ्रष्टः प्रसक्तः क्रयविक्रये । वर्णसंकरकर्ता च ब्राह्मणो वृषलैः समः \" ॥\nप्रजापतिः - \" अग्निहोत्रफला वेदाः सषडङ्गपदक्रमाः । अग्निहोत्रसमो धर्मो न भूतो न भविष्यति ॥ दर्शं च पूर्णमासं च लुत्वाऽथोभयमेव वा । एकस्मिन्कृच्छ्रपादेन द्वयोरपि शोभनम् ॥ इति ।\nमनुः (४।११०)-- \" वर्तयन्सिलोञ्छाभ्यामग्निहोत्रपरायणः । इष्टीः पार्वायणान्तीयाः केवलाः निर्वपेत्सदा \" ॥ पर्व चायनं च पर्वायणे । तयोरन्तः पर्वायणान्तः । तत्र भवाः पार्वायणान्तीयाः । दर्शपूर्णमासाग्रयणलक्षणाः केवलाः फलाभिसन्धिरहिताः नित्या इष्टीर्निर्वपेत्सिलोञ्छवृत्तिरप्येतावच्छ्रोतं कर्म कुर्यान्न ततोऽधिकमित्यर्थः । असंकुचितवृत्तेर्वृत्यन्तराण्याह स एव (४।२५-२६)-- “ अग्निहोत्रं च जुहुयादाहोरात्र्योः सदा । दर्शं चार्धमासान्ते पूर्णमासेन चैव ह ॥ \"सस्यान्ते नवसस्येष्ट्या तथा चातुर्मास्याध्वरैः । पशुना पायनान्ते तु संवत्सरान्ते सौमिकैः क्रतुभिः\" ॥ इति । अनयोरयमर्थः । आहोरात्र्योरहोरात्रयोरायते । अर्धमासान्ते पक्षयोरन्ते पर्वणोरिति यावत् । सस्यान्ते सस्यपाककाले । नवसस्येष्ट्या आग्रयणेन अध्वरैश्चातुर्मास्यैः । पशुना निरूढपशुबन्धेन । संवत्सरान्ते संवत्सरान्ते । सौमिकैः सोमवद्भिः इति ।\nआपस्तम्बः (१।१३।२२, १४।११-२) \"निवेशे हि वृत्ते नैयमिकानि श्रूयन्ते अग्निहोत्रमतिथयो यच्चान्यदेवं युक्तम् \" इति । निवेशे वृत्ते दारकर्मणि निर्वृत्ते नैयमिकानि नियमेन कर्तव्यानि नित्यान्यग्निहोत्राणि श्रूयन्त इत्यर्थः । आथर्वणे श्रूयते \"यस्याग्निहोत्रमदर्शपूर्णमासमनाग्रयणमतिथिवर्जितमहुतमवैश्वदेवमविधिना हुतं आ सप्तमांस्तस्य लोकान्हिनस्ति \" इति । अस्यार्थः-यस्याग्निहोत्रिणः अग्निहोत्रमदर्शम् आग्नेयोऽष्टाकपाल ऐन्द्रं दधि ऐन्द्रं पय इति यागत्रयवर्जितम् अपौर्णमासमाग्नेयोपांश्वयागाग्नीषोमीययागत्रयवर्जितम् अनाग्रयणमाग्रयणेष्टिरहितम् अतिथिवर्जितम् आतिथ्याख्यकर्मणा सह क्रियमाणः सोमोऽतिथिः तद्वर्जितं सोमयागरहितमित्यर्थः । अहुतं कस्मिश्चित्काले आलस्यादिना होमवर्जितम् । अवैश्वदेवं वैश्वदेवहोमरहितम्। अविधिना हुतं मन्त्रदेवतादिविपर्यासेन हुतम् । आ सप्तमान्लोकान् हिनस्तीति त्रयः प्रपितामहमपितामहाः त्रयः पुत्रपौत्रप्रपौत्राः आत्मा च सप्तमः तान्पुरुषान्भूरादिलोकांश्च हिनस्तीति ।\nयाज्ञवल्क्यः (आ. १२५) \"प्रतिमासमतन्द्रः स्यात्सोमः पशुः प्रत्ययनं तथा । कर्तव्याग्रयणेष्टिश्च चातुर्मास्यानि चैव हि ॥ \"एतान्यसेव्य कुर्यादिह वैश्वानरी द्विजः ॥ इति ।\nमनुरपि (४।२८, ११।२७, ४१)- \"नयेनानर्चिता यस्य पशुहव्येन चाग्नयः । प्राणानेवातुमिच्छन्ति नवान्नामिषमग्धिनः ॥ \" इष्टिं वैश्वानरीं वापि निर्वपेद्द्विपर्यये । कुपितानां पशुसमानां निष्कृत्यर्थमसंभवे ॥ \"अग्निहोत्रं व्यविध्यानीव ब्राह्मणः कामकारतः । चान्द्रायणं चरेन्मासं वीरहत्यासमं हि तत् \" ॥ श्रुतिरपि \"वीरहा वा एष देवानां योऽग्निमपोदासयते \" इति ।\nस्मृतिभास्करे- \" निर्धनं धनसाध्येषु नित्येष्वपि कृतेषु च । चौर्यादन्यैः कुमार्गेण इज्यार्थं धनमाहरेत् ॥ \" सूर्यग्रहे कुरुक्षेत्रे कृष्णाजिनादिकं चर । चण्डालात्प्रतिगृह्यापि यजेदावश्यकैर्मखैः ॥ इति । एतद्वचनं यत्किञ्चिद्धनसंपादनेनाप्यावश्यकानि कर्तव्यानीत्येवंपरम् । तथा च यमः- \" धर्मविज्ञानविहीनः शूद्राद्यज्ञार्थं नाहरेद्धनम् । जायते प्रेत्य चण्डालः शूद्रार्थनेष्टदेवतः ॥ \"उपादाय धनं शूद्राच्चाग्निहोत्रमुपाविशेत् । शूद्राग्निहोत्री स भवेद्ब्रह्मवादिषु गर्हितः \" ॥ इति ।\nव्यासः- \" कुटुम्बार्थे तु सच्छूद्रात्प्रतिग्राह्यमयाचितम् । कृतार्थमात्मने चैव न हि याचेत कर्हिचित् ॥ \"न यज्ञार्थं धनं शूद्राद्धिजो भिक्षेत धर्मवित् । यजमानो हि भिक्षित्वा चण्डालः प्रेत्य जायते \" तेषां सन्तानमज्ञानां वृषलाग्न्युपसेविनाम् । पदा मस्तकमाक्रम्य दाता दुर्गाणि संतरेत् ॥ \"ये शूद्रादधिगम्यार्थमग्निहोत्रमुपासते । ऋत्विजस्ते च शूद्रा हि ब्रह्मवादिषु गर्हिताः \" ॥ इति ।\nछागलेयः \"यः शूद्रादधिगम्यार्थमग्निहोत्रमुपाचरेत् । दाता तत्फलमाप्नोति कर्ता च नरकं व्रजेत् ॥\nयाज्ञवल्क्यः (आ.१२७)- \"चण्डालो जायते यज्ञकरणाच्छूद्रभिक्षितात् । एतानि शूद्रप्रतिग्रह- विवेधषणाणि वचनानि नित्यव्यतिक्रमविषयाणि; \"चण्डालात्प्रतिगृह्यापि यजेदावश्यकैर्मखैः” इति नित्यस्यावश्यकत्वान्निर्णयादिति स्मृतिरत्नावल्यादावभिहितम् ।\nमनुः - \"यज्ञार्थं भिक्षितं द्रव्यं यः स्वयं नोपयोजयेत् । श्वपाकयोनौ जायेत स तद्भुक्त्वा तु दुर्मतिः ॥ इति ।\nयमः-- \"यज्ञार्थमर्थं भिक्षित्वा यो न सर्वं प्रयच्छति । स याति भास्वतां विप्रः काकयोनिं वा शतं समाः \" ॥\nयाज्ञवल्क्यः (आ. १२७) \"यज्ञार्थमददद्द्रव्यं भासः काकोऽपि वा भवेत् \" इति ॥\nस्मृतिभास्करे-- \"वाजपेये क्रतौ सर्वदक्षिणानामसंभवे । गावः सप्तदशानां च संभवेऽपीति सामगाः ॥ \" न लभ्यन्ते यदा गावो दक्षिणात्वेन चोदिताः । प्रत्येकं तत्र निष्कं स्यात्तदर्धमेव वा \" नित्यविषयमेतत् ।\nशंखः-- \"सहस्रं भोजयेत्सोमे ब्राह्मणानां शतं पशौ । चातुर्मास्येषु सर्वेषु शतं पर्वणि पर्वणि \" ॥\nस्मृत्यन्तरे-\"द्विजभोजनमत्रैव सोमयागे सहस्रकम् । पशौ शतं दर्शपूर्णमास्योर्भोज्या ऋत्विज एव वा\" ॥\nस्मृतिभास्करे-- \"तावदन्नं विना कुर्यान्नित्येष्टिं सौमिकीं क्रियाम् । यथालब्धगुणोपेतां यथासम्भवदक्षिणाम् ॥ \" संनिधौ यजमानः स्यादुद्देशत्यागकारकः । असन्निधौ तु पत्नी स्यादध्वर्युस्तदनुज्ञया ॥ स्याद्दर्शपूर्णमासेष्टौ चतुर्णामृत्विजां क्रिया । चत्वारश्चेन्न लभ्यन्ते त्रयः कुर्युस्त्रयोऽपि वा ॥ \"न संभवति कुर्यातां द्वावेवेष्टिं कथञ्चन ॥ \"यदि द्वावपि न स्यातां एकेनापि समापयेत् । यजमानः प्रयुञ्जीत तदनाज्ञातनिष्कृतिः ॥ इति ।\nअखण्डार्चा-- \"दायप्राप्तैः स्वकृष्ट्या वा लब्धैः शिष्टप्रतिग्रहात् । यजेत श्रद्धया विष्णुं श्रेयोऽर्थी नान्यथा यजेत् ॥\nव्यासः-- \"संशुद्धैर्यजमानेश्व ऋत्विग्भिश्च तथाविधैः । शुद्धैर्द्रव्योपकरणैर्यष्टव्यमिति निश्चयः ॥ \"तथा तेषु यज्ञेषु देवानां तोषणं भवेत् । तुष्टेषु देवसर्वेषु यज्ञो यज्ञफलं लभेत् ॥ \"देवाः संतोषिता येन लोकान्संवर्धयन्त्युत । उभयोर्लोकयोश्चैव भूतिर्यशः प्रशस्यते ॥\nआधानकर्तृन्प्रति चतुर्विंशतिमते विशेषो दर्शितः - \"जीवे पितरि नाध्यादग्निहोत्रं कदाचन । तथैवाग्रजे ज्येष्ठे न यजेन्न विरोधयेत् ॥ यत्तु \" पिता पितामहो यस्य अग्रजो वाऽथ कस्यचित् । तपोऽग्निहोत्रमन्त्रेषु न दोषः परिवेदने ॥ इति तत्स्वपितृर्वैधुर्यादिविषयम् । तत्रैवोक्तम्-- 'ज्येष्ठभ्रात्रा त्वनुज्ञातः कुर्यादग्निपरिग्रहम् । अनुज्ञातोऽपि वा पित्रा नाध्यान्मनुरब्रवीत् ॥ इति ।\nशातातपः-- \" दाराग्निहोत्रसंयोगं कुरुते योऽग्रजे स्थिते । परिवेत्ता स विज्ञेयः परिवित्तिस्तु पूर्वजः ॥ \" अज्ञे देशान्तरस्थे च पतिते प्रव्रजितेऽपि वा । योगशास्त्रनियुक्ते च न दोषः परिवेदने । \" कुब्जवामनर्षभेषु गद्गदेषु जडेषु च । जात्यन्धे बधिरे मूके न दोषः परिवेदने ॥ एकमातृप्रसूतानां भ्रातॄणां परिवेदने । दोषः स्यात्सर्ववर्णेषु नेतरेष्विति मनुः \" \" परिवेत्तुर्न चाग्निस्तु न वेदा न तपांसि च इति ॥\nसुमन्तुः-- \"व्यसनासक्तचित्तो वा नास्तिको वाऽथ वाऽग्रजः । कनीयान् धर्मकामश्चेदाधानमथ कारयेत् ॥ \" पितुरस्य तु नाधानं कथं पुत्रस्तु कारयेत् । अग्निहोत्राधिकारोऽस्ति शंखस्य वचनं तथा \" ॥\nवृद्धवसिष्ठः \"अग्रजस्तु यदानग्निरादध्यादनुजः कथम् । अग्रजानुमतः कुर्यादग्निहोत्रं यथाविधि \" इति ।\nशातातपः-\" नाग्नयः परिविन्दन्ति न वेदा न तपांसि च \" ॥\nहारीतः - \" नाग्निहोत्रात्परो धर्मो नाग्निहोत्रात्परं तपः । नाग्निहोत्रात्परं श्रेयो नाग्निहोत्रात्परं यशः ॥ \" नामिहोत्रात्परा सिद्धिर्नाग्निहोत्रात्परा गतिः । नाग्निहोत्रात्परं स्थानं नाग्निहोत्रात्परं व्रतम् ॥ \"आंद्या व्याहतयस्तित्रः स्वधा स्वाहा नमो वर्ष । यस्यैते वेश्मनि सदा बह्मलोकस्थ एव सः ॥ इति ।\n सत्यवतः-- “ सिलोञ्छिनां च यो धर्मस्त्वहन्यहनि यत्फलम् । तदर्शपूर्णमासं च ये यज॑ति द्विजातयः ॥ \"न तेषां पुनरावृनिर्ब्रह्मलोकात्कदाचन \" ॥ वृद्ध मनुः \"नित्याग्निहोत्रं दर्शश्च पूर्णमासः पितृक्रिया । आतिथ्य वेश्वदेवं च ब्रह्मलोकस्य शाश्वतः” ॥ इति ।\nवृद्धमनुः- \" यस्य त्रैवार्षिकं धान्यं पर्याप्तं भृत्यवृत्तये । अधिकं वापि विश्वेत स सोमं पातुमर्हति ॥ \"पुण्यान्यन्यानि कुवत श्रद्दधानो जितेंद्रियः । न त्वल्पदक्षिणे यज्ञैर्यजेताथ कथंचन ॥ \"इंद्रियाणि यशः स्वर्गमायुः कीर्ति प्रजां पशून् । हन्त्यल्पदक्षिणे यज्ञस्तस्मान्नाल्पधनो यजेत् ॥ \" प्राजापत्यमदत्वाऽश्वमग्न्याधेयस्य दक्षिणाम्। अनाहिताग्निर्भवति ब्राह्मणो विभवे सति ॥ इति ।\nव्यासः- \"अन्नहीनो दहेद्राष्ट्र मंत्रहीनस्त्वथत्विंजः । आत्मानं दक्षिणाहीनो नास्ति यज्ञसमो रिपुः ॥ याज्ञवल्क्यः (आ. १२४ )-\" प्राक्सीमिकीं क्रियां कुर्याद्यस्यान्नं वार्षिकं भवेत् \" इति । पतानि मन्वादिवचनानि काम्ययागविषयाणि । यतो विहितदक्षिणापर्याप्तद्रव्याभावेऽपि नित्यं न लोपयेदित्याह बोधायनः-- \" यस्य नित्यानि लुप्तानि तथैवागंतुकानि च । विषथः सोऽपि न स्वर्ग गच्छेत्तु पतितो हि सः ॥ \"तस्मात्कंवैः फलैर्मूलेर्मधुनाऽथ रसेन वा । नित्यं नित्यानि कुर्वीत न च नित्यानि लोपयेत् ॥ इति ।\nस्मृत्यर्थ सारे विवाहात्परमाचाय जुव्हन्देवाग्निहोत्रकम् । दर्शपूर्णमासाग्रयणसोमयागान्क्रमाच्चरेत् ॥ \" सर्वथा प्रथमः सोमयागः कार्यो द्विजातिभिः । यथासंभविनांगेन शक्त्या दत्वा तु दक्षिणाम् ॥ \" ब्रात्यदुर्बाह्मणत्वादिमहाशेषोपशांतये \" ॥ इति । संग्रहे - \" अग्निहोत्रपरिभ्रष्टः प्रसक्तः क्रयविक्रये । वर्ण संकरकर्ता च ब्राह्मणो वृषलैः समः \" ॥ प्रजापतिः - \" अग्निहोत्रफला वेदा सषडंगपदक्रमाः । अग्निहोत्रसमो धर्मो न भूतो न भविष्यति ॥ दर्श च पर्णमास च लुत्वाऽथोभयमेव वा । एकस्मिन्कुच्छ्रपादेन द्वयोर न शोभनम् ॥ इति ।\nमनुः (४११०)-- \" वर्त्तर्यस्तु शिल छाभ्यामग्निहोत्रपरायणः । इष्टीः पार्वायणांतीयाः केवला निर्वत्सदा \" ॥ पर्व चायनं च पर्वायने । तयोरंतः पर्वायणांतः । तत्र भवाः पार्वायणांतीयाः । दर्शपूर्णमासाग्रयणलक्षणाः केवलाः फलाभिसंधिरहिताः नित्या इष्टीर्निर्वपेत्सिलच्छवृत्तिरप्येतावच्छ्रोतं कर्म कुर्यान्न ततोऽधिकमित्यर्थः । असंकुचितवृत्तेर्वृत्यंतराण्याह स एव (४।२५-२६)-- “ अग्रिहोत्रं च जुहुयादा ते बुनिशोः सदा । दर्शन चार्धमासांते पूर्णमासेन चैव ह ॥ \"सस्यांते नवसस्येष्टया तथ ते द्विजोऽध्वरैः । पशुनाप्ययनाते तु समांते सौमिकै खैः\" ॥ इति । अनयोरयमर्थः । युनिशयोरहोरात्रयोरायते । अर्थमासांते पक्षयोरते पर्वणोरिति यावत् । सस्यति सस्यपाककाले । नवसस्येष्ट्याऽऽग्रयणेन अध्वरैश्चातुर्मास्यैः । पशुना निरूढ पशुबंधेन । समत संवत्सरांते । सौमिकैः सोमवद्भिरिति ।\nआपस्तंत्रः (१।१३-२२,१४११-२) निवेशे हि वृते नैयमि कानि श्रूयंते अग्निहोत्रमतिथयोयच्चान्यदेवं युक्तम् \" इति । निवेशे वृत्ते दारकर्मणि निर्वृत्ते नैयमि कानि नियमेन कर्त्तव्यानि नित्यान्यग्निहोत्राणि श्रूयंत इत्यर्थः । आथर्वणे श्रूयते यस्याग्निहोत्रमदर्शपूर्णमासमनाग्रयण मतिथिवर्जितमहुतमवैश्वदेवमविधिना हुतं आ सप्तमांस्तस्य लोका- न्हिनस्ति \" इति । अस्यार्थः-यस्याग्निहोत्रिणः अग्निहोत्रमदर्शम् आग्नेयोऽष्टाकपाल ऐंद्र दधि ऐंद्र पय इति यागत्रयवर्जितम् अपौर्णमासमाग्नेयोपांश्वग्नीषोमीययागत्रयवर्जितम् अनाग्रयणमाग्रयणेष्टिरहितम् अतिथिवर्जितम् आतिथ्याख्यकर्मणा सक्रियमाणः सोमोऽतिथिः तद्वर्जितं सोमयागरहितमित्यर्थः । अहुतं कस्मिश्चित्काले आलस्यादिना होमवर्जितम् । अवैश्वदेवं वैश्वदेवहामरहितम्। अविधिना हुर्त मंत्रदेवतादिविपर्यासन हुतम् । आसनमोल्लोकान् हिनस्तीति त्रयः विवृपितामहमपितामहाः ब्रयः पुत्रपौत्रप्रपौत्राः आत्मा च सप्तमः तान्पुरुषान्भूरादिलोकांच हिनस्नीति ।\nयाज्ञवल्क्यः (आ. १२५) प्रतिमंदत्तर सोमः पशुः प्रत्ययनं तथा । कर्तव्याग्रयणेष्टिश्च चातुर्मास्यानि चैव हि ॥ \"एमानसेनवे कुर्यादिहिं वैश्वानरी द्विजः ॥ इति । मनुरवि (४/२८, ११।२७, ४१ )- नयेनानर्चिता यस्य पशुहव्येन चाग्नयः । प्राणानेवातुमिच्छंति नवान्नामिष जग्धिनः ॥ \" इष्टि वैशानरी वापि निर्ववेदन्दपर्यये । कुप्तानां पशुसमानां निष्कृत्यर्थमसंभवे ॥ अनिहो व्यवविध्यानीव ब्राह्मगः कामकारतः । चांद्रायणं चरेन्मासं वीरहत्यासमं हि तत् \" ॥ श्रुतिरपि वीरहा वा एप देवानां योनिऽपुदासयते \" इति ।\nस्मृतिभास्करे- \" निर्धनं धनसाध्येषु नित्येष्वपि कृतेषु च । चौर्यादन्यैः कुमार्गेवी इज्यार्थ धनमाहरेत् ॥ \" सूर्यग्रहे कुरुक्ष मयीकृष्णाजिनादिकर । चंडालात्प्रतिगृह्यापि यजेदावश्यकैर्मखैः ॥ इति । एनत वचनं यत्किंचि इनसंपादनेनाप्यावश्यकानि कर्तव्यानीत्येवंपरम् । तथा च यमः- \" धर्मविज्ञानणः शुद्रायज्ञार्थ नाहरेत् धनछ । जायते प्रेत्य चंडालः शूद्रार्थनेष्टदेवतः ॥ “उपादाय धनं शुद्राचोऽमिहो अनुपाविशे । शूद्वाग्निहोत्री स भवेद्रह्मवादिषु गर्हितः \" ॥ इति ।\nव्यासः- कुटुंबार्थे तु सच्छूदात्प्रातिग्राह्यमयाचितम्। कत्वर्थमात्मने चैव न हि याचेत कर्हिचित् असुरपि (११।२४, ४३, ४२ ) - \"न यत्नार्थ धनं शुद्राहिजो भिक्षेत धर्मवित् । यजमानो हि भिक्षित्वा चंडालः प्रेत्य जायते \" तेषां सतनमज्ञानां वृषलाग्न्युपसेविनाम् । पदा मस्तकमाक्रम्य दाँता दुर्गाणि संतरेत् ॥ \"चे शूद्रादधिगम्यार्थमनिहोत्रनुपासते । ऋत्विजस्ते च शूद्रा हि ब्रह्मवादिषु गर्हिताः \" ॥ इति । छागलेयः \"यः वृद्धादधिगम्यार्थमग्निहोत्रमुपाचरेत्। दाता तत्फलमानोति कर्ता च नरकं वजेत् ॥ याइवल्क्यः (आ.१२७)- चंडालो जायते यज्ञकरणाच्छ्रदभिक्षितात् ।\nएतानि शूद्रप्रतिग्रह- विवेधषणाणि वचनानि नित्यव्यतिक्रमविषयाणि; \"चंडालात्प्रतिगृह्यापि यजेदावश्यकैर्मखैः” इति नित्यस्थावश्यकत्वामरणादिति स्मृतिरत्नावल्यादावभिहितम् । मनुः - \"यज्ञार्थ विक्षितं द्रव्य यः सवे नोपयोजयेत् । श्वपाकयोनौ जायेत स तद्भुक्त्वा तु दुर्मतिः ॥ इति । यनः-- \"यज्ञार्थमर्थ भिक्षित्वा यो न सर्व प्रयच्छति । स याति भासतां विप्रः काकत वा शतं समाः \" ॥ याइवक्त्यः (आ. १२७) यज्ञार्थमदद द्रव्यं भासः काकोऽपि वा भवेत् \" इति ॥ स्मृतिभास्कर-- वाजपेये कंती सर्वदक्षिणानामसंभवं । गावः सप्तदर्शकेषां संभवेऽपीति सामगाः ॥ \" न लम्ते यदा गावो दक्षिणात्वेन चोदिताः । प्रत्येकं तत्र निष्कं स्यात्तद पादमेव वा \" नित्यविषयमेतत् ।\nशंखः-- सहस्रं भोजयत्सोमे ब्राह्मणानां शतं पशो । चातुमस्येषु सर्वेषुशतं पर्वणि पर्वणि \" ॥ स्मृत्यंतरे-\"द्विजभोजनमत्रैव सोमयागे सहस्र कम्। पशौ शतं दर्शष्टौस्युः भोज्या ऋत्विज एव वा\" ॥ स्मृतिभास्करे-- \"तावदन्नं विना कुर्यान्नित्येष्टिं सौमिकीं क्रियाम । यथालब्धगुणोपेतां यथासंभवदक्षिणाम् ॥ \" संनिधौ यजमानः स्यादुद्देशत्यागकारकः । असन्निधी तु पत्नी स्यादध्वर्यस्तदनुज्ञया ॥ स्याद्दर्शपूर्णमासेष्टौ चतुर्णामृत्विजां कियां। चत्वारश्चेन्न लभ्यंते त्रयः कुर्युत्रयो ऽपि वा ॥ \"न संभवति कुर्यातां द्वावेवेष्टिं कथंचन ॥ “यदि द्वावपिन स्यातां एकेनापि समापयेत् । यजमानः प्रयुंजीत तचानाज्ञात निष्कृति ॥ इति ।\nअखंडादर्श-- \"दाय प्राप्तैः स्वकृष्या वा लब्धैः शिष्टप्रतिग्रहात् । यजेत श्रद्धया विष्णुं श्रेयोऽर्थी नान्यथा यजेत् ॥ व्यासः-- \"संशुद्धैर्यजमानेश्व ऋत्विम्मिश्च तथाविधैः । शुद्धैर्द्रव्योपकरणैर्यष्टव्यमिति निश्चयः ॥ \"तथा तेषु यज्ञेषु देवानां तोषणं भवेत् । तुष्टेषु देवसंवेषु यज्या यज्ञफलं लभेत् ॥ \"देवाः संतोषिता यसैर्लोकान्संवर्धयंत्युत । उभयोलोंकयो चैव भूतिर्यशैः प्रश्यते ॥\nआधानकर्तृन्प्रति चतुर्विंशतिमते विशेषो दर्शितः - \"जीवे पितरि नाध्यादग्निहोत्रं कदाचन । तथैव आतरि ज्येष्ठे न यजेन्न विराहयेत् ॥ यत्तु \" पिता पितामहो यस्य अग्रजो वाऽथ कस्थचित् । तपोनिहोत्रमंत्रेषु न दोषः परिवेदने ॥ इति तत्स्त्वपितृर्वैधुर्यादिविषयम् । तत्रैवोक्तम्-- 'ज्येष्ठभ्रात्रा त्वनुज्ञातः कुर्यादग्निपरिग्रहम् । अनुज्ञातोऽपि वा पित्रा नाध्यान्मनुरब्रवीत् ॥ इति ।\nशातातपः-- \" दाराग्निहोत्रसंयोगं कुरुते योऽग्रजे स्थिते । परिवेत्ता स विज्ञेयः परिवित्तिस्तु पूर्वजः ॥ \" अज्ञे देशांतरस्थे च पतिते प्रवजितेऽपि वा । योगशास्त्रनियुक्ते च न दोषः परिवेदने । \" कुब्जवामनर्षढेषु गद्गदेषु जडेषु च । जात्यंधे बधिरे मूके न दोषः परिवेदने ॥ एकमातृप्रसूतानां भ्रातृणां परिवेदने । दोषः sयात्सर्ववर्णेषु नेतरेष्वनवीन्मनुः \" परिवेत्तुर्न चाग्निस्तु न वेदा न तपांसि च इति ॥ सुमं:-- \"व्यसनासक्तचित्तो वा नास्तिको वाऽथ वाऽग्रजः । कनीयान् धर्मकामश्चेदाधानमथ कारयेत् ॥ \" पितुर्थस्य तु नाधानं कथं पुत्रस्तु कारयेत् । अग्निहोत्राधिकारोऽस्ति शंखस्य वचनं तथा \" ॥ वृद्धवसिष्ठः अग्रजस्तु यदानग्निरादध्यादनुजः कथम् । अग्रजानुमतः कुर्यादग्निहोत्रं यथाविधि \" इति ।\nशातातपः-\" नाग्नयः परिविंदंति न वेदा न तपांसि च \" ॥ हारीतः- \" सोदराणां तु सर्वेषां परिवेत्ता कथं भवेत् । दारैस्तु परिवि ते नाग्निहोत्रेण नेज्यया \" ॥ इति । पराशरोपि-- \" पितृव्यपुत्रः सापत्न्यः परनारी सतस्तथा । दाराभिहोत्रसंयोगे न दोषः परिवेदने \" ॥ परनारीसुतः दत्तक्रीतादिः । स एव \" ज्येष्ठो आता यदा तिष्ठेदाधानं नैव कारयेत् । अनुज्ञातस्तु कुर्वीत शंखस्य वचनं तथा \" ॥ कारयेत्कुर्यादित्यर्थः । माधवीये - \"अनुज्ञातः कनिष्ठो ज्येष्ठात्पूर्वमाधानं कुर्यात्पित्रा त्वनुज्ञातोऽपि पितुः पूर्व न कुर्यात् । पित्रादेवैधुर्यादिना प्रतिबंधे कुर्यात् \" इति ॥\nवृद्धयाज्ञवल्क्यस्तु ज्येष्ठस्थापि कदाचित्परिवेत्तृत्वमाह- \" आवसथ्यमनादृत्य प्रेतायां यः प्रवर्त्तते। अनाहिताग्निर्भवति परिवेत्ता तथोच्यते \" ॥ इति । आवसथ्ये औपासने ब्रह्मोदनपाकमकत्वा निर्मथ्याग्निना कृत्वा यः प्रथमाधानं करोति स परिवेनेत्यर्थः । \" वसंते ब्राह्मणोऽग्निमाधीत ग्रीष्मे राजन्यः शरदि वैश्यः \" इति श्रुत्युक्ते (ते.बा. १।१।२।७)काले पर्वण्युक्तनक्षत्रे वाऽग्निराधेयः । तदाह व्यासः- \" वसंते ब्राह्मणस्य स्यादाधेयोऽग्निर्यथाविधि । क्षत्रियस्याग्निराधेयो ग्रीष्मे तु श्रेष्ठ उच्यते ॥ \" शरद्रावेथ वैश्यस्याप्याधानीयो हुताशनः \" इति ।\nपुनराधाननिमित्तमाहापस्तंबः \" अनीनाथायेतस्मिन्संवत्सरे यो ननुयात्स पुनराधीत \" इति । तथा च श्रुतिः (तै. १.सं. १-५-१) “भागधेयं वा अग्निराहित इच्छमानः प्रजां पशून्यजमान्योपदोगावोद्धास्य पुनरादीत भागधेयेनैवेनर सनर्धयत्यथोशांतिरेवास्यैषा \" इति । निमित्तांतरमाह स एव यदरण्याः समारूढो नश्येयस्य वोभावनगताव भिनिनचेदम्युदियाद्वा पुनरोधयं तस्य प्रायश्चित्तिः \" इति । समारूढाग्न्योररण्योनशे पुनराधेयम् तथा प्रणयनात्पूर्व केवलगार्हपत्यानुगमने प्रणयनानंतरमजले वा गार्हपत्याहवनीययोरुभयोरनुगमने प्रतिनिधी चास्थापिते सूर्यो यचमिनिम्राचेदस्तं गच्छेदुदियादा तदा पुनराधेयं कार्यमित्यर्थः । केचित्त केवलगार्हपत्यानगमन प्रतिनिध्यस्थापनेऽपि न पुनराधानं किं तु प्रायश्चित्तमेवेति वदति । आश्वलायनः-\"सर्वा- प्रवेदनुगतानादित्योऽभ्युदियाद्वाऽभ्यस्तमियाद्वाऽन्याधेयं पुनराधेयं वा\" इति ॥\nकात्यायमः- \" विहायाग्निं सभार्यश्चेत्सीमामुल्लंघ्य गच्छति । होमकालव्यपेतस्य पुनराधानमिष्यते \" ॥ शौनकः-- \" अनावनुगते यत्र होमकालद्वयं व्रजेत् । उभयोविप्रवासे वा लौकिकोऽग्निर्विधीयते ॥ \"प्रोषित तु यदा पत्नी यदि ग्रामांतरं व्रजेत् । होमकाले यदि प्राप्ता न दोषेण प्रयुज्यते ॥ अथ तत्रेत्र वसति होनकालव्यतिक्रमः । लौकिकाग्निर्विवीयेत काठक श्रुतिदर्शनात् ॥ \" यजमानश्च पत्नी च उभौ प्रासतो यदि । आ होनान्न निर्वर्ततां पुनराधान मर्हति \" ॥ संग्रहे \" केचिनु पत्त्यस्तमयोदयो‌ग्रामादिसीमामति ध्य गच्छेत् । समुगासिंधु गतोऽन्य दापि स्याल्लोकिको वन्हिरिति बुति ॥ \"चतूरात्र महूयमानोऽग्निलकिको भवति \" इति श्रुतिः । आपस्तंत्रः न ग्राममध्यादग्नीनतिहरेयुर्ययतिहरेयु किकाः संपयेग्न्यावत्यारे ग्राममर्यादा नद्यः स्यस्तावव्यतिकामंतावन्वारमेयातां यदि नान्वारमेयाती लौकिकाः संप रन \" इति ।\nबोधायनः- \" अचोदितेन पाकेन कुतेनोद्धरणेन वा । लोकिकोऽग्निः स विज्ञेयः पुनराधानमर्हति ॥ \"नैकयाऽपि विना कार्यमाधानं भार्यया द्विजः । अकृतं तद्विजानीयात्सर्वानान्वारभंत यत् ॥ \"ज्येष्ठायां दोषहीनायां कनीयस्या यदानिमान् । ब्रह्महत्या भवेत्तस्य प्रतिपर्वणि सर्वदा \" ॥ मनुः (५:१६७, १६६)-- भार्याय पूर्वमारिण्यै दत्त्वाऽग्रीनंत्यकर्माण । पुनरक्रियां कुर्यात्पुनराधानमेव च ॥ \" एवं वृत्तां सवर्णा स्त्री द्विजातिः पूर्वमारिणीम् । दाहयेदग्निहोत्रेण यज्ञपात्रैश्च धर्मवित्\" ॥ इति । याज्ञवल्क्योऽपि ( आचारे ८९)--\"दाहयित्वाऽग्निहोत्रेण स्त्रियं वृत्तवतीं पतिः । आहेरे विधिवहारान मीचैवाविलंबयन्” ॥ इति ।\nकात्यायनः- \"स्त्री धर्मचारिणी साध्वी मृता दाह्या तथाऽग्निना । विपरीता न दाह्या तु पुनर्दारक्रिया तथा ॥ \" मृतायां चैव भार्यायां द्वितीयायां कथंचन । समुत्सृजेदग्निहोत्रं मोहितो यो द्विजोत्तमः ॥ \" ब्रह्मोज्झं तं विजानीयान्नात्र कार्या विचारणा ॥ \"द्वितीयां वै तु यो भार्या दहेद्वैतानिकान्निभिः । तिष्ठत्यां प्रथमायां तु सुरापानसमं हि तत्। इति । 'एतदाधाने सहाधिकृताया अग्निदाने वेदितव्यमिति' विज्ञानेश्वरीये (पृ. २५ पं. १४)।कपदीं- “यदि त्वनेकभार्यस्य काचित्पत्नी मृता तदा । निर्मथ्येनैव सा दाह्या तदग्निं धारयेत्पतिः ॥” इति । \" यदि त्वने कभार्थः स्यात् विभज्याग्निं दहेन्मृताम्\" इति तु स्मार्ताग्निविषयम् । तत्राग्निसंसर्गस्य विभागस्य बोधायनादिभिरुक्तत्त्वात्पुनर्दारक्रियासंभवे पूर्वमृतायाः पत्न्या अग्निदानम् । असंभवे तु \"निर्मध्येन पत्नीं दाहयित्वा अग्निहोत्रं यावज्जीवं यावदाश्रमांतरं वा जुहुयात् । यदाहुर्वचाः \" अपत्नीको ऽप्यनिहोत्रमाहरेदित्याहुः । यदि नाहरेत् अनद्धा पुरुषः । कोऽनद्धा पुरुष इति न देवान्न पितृन् न मनुष्यानिति । तस्मादपत्नीकोऽप्यग्निहोत्रमाहरेदिति \" ।\nभारद्वाजः- सूत्रम् \" यद्यपत्नीकः स्यादुभाभ्य तस्य संस्कारः औपासनाग्निहोत्राभ्यामिति \" 'निर्मन्थ्येन पत्नीमिति । जैमिनिरपि सूत्रम् \"आहिताग्निश्चेत्पूर्व जाया मृयेत तां निर्मन्थ्येन दहेत् सान्तपनेन वा \" इति । आश्वलायनः सूत्रम् \"आहार्येणानाहिताग्निं पत्नीश्च \" इति । कपर्दी च \"अपत्नीको ऽग्निभिः कुर्यान्नित्यनैमित्तिकाः क्रियाः। अकाम्या अङ्गवैकल्या न हi काम्यासु तत्समम्॥ \"आहिताग्निः पूर्वमृतांस्वाग्निभिर्दाहियेत् स्त्रियम्। शक्ये विवाहेऽथाशक्ये नैर्मन्थ्येनैव दाहयेत् ॥ इति ।\nकिञ्च आचारोऽप्यत्र दृष्टः शिष्टतमानां पूर्वेषां कण्वविभाण्डकादीनां यथा च भगवतो दाशरथेस्तस्मादभावेऽपि पत्न्या नाग्निहोत्रादिनिवृत्तिः । तथा विष्णुः - मृतायामपि भार्यायां वैदिकानिं न संत्यजेत् । उपाधिनाऽपि तत्कर्म यावज्जीवं समापयेत् । अन्ये कुशमयीं पत्नीं कृत्वा तु गृहमेधिनः । उपासते ग्निहोत्रं यावज्जीवमतन्द्रिताः ॥ \"रामस्तु कुत्वा सौवर्णा सीतां पत्नी यशस्विनीम् । ईजे बहुविधैर्यज्ञैः सहितो भ्रावृभिर्वशी ॥ इति मैत्रायणीश्रुतिरपि - “यस्तु स्वैरग्निभिर्भार्या संस्करोति कथंचन । असौ मृतः स्त्री भवति स्त्रीचैषा स पुमान् भवेत् इति ॥ । त्रिकाण्डी च “यस्य भार्याऽति रस्था मृता वा व्याधिताऽपिवा। अनिच्छुः प्रतिकूला वा तस्याः प्रतिनिधौ क्रिया इति ।\nयत्त्वापस्तम्बवचनम् सूत्रं “दारकर्मणि ययशक्त आत्मार्थमग्न्याधेयं कुर्यादग्निहोत्रं दर्शपूर्णमासावाग्रयणञ्च शेषाणि कर्माणि न भवन्तीति तत्पत्नीमृतेः पूर्व विच्छिन्नाग्निविषयम् । तथा च कपर्दिभाष्यम्-\" विच्छिन्नाग्नेः कदाचित्पत्नीमरणे यावजीवं श्रुतेरवगतत्वात् दारान्तरग्रहणे चासामर्थ्यादात्मार्थमग्न्याधेयं कार्यामति \" । स एव - \" नष्टोत्सृष्टाऽनलसहचरी दाहकत्येन कुर्यात्प्रेताधानं मथितदहनस्तत्क्रियायां प्रकल्प्य \" इति ॥ नष्टाग्निरुत्सृष्टाग्निर्वा पत्नीमरणे दाहार्थ प्रताधानं कुर्यात् । किन्तु दाहकृत्ये मथिताग्निरेव कल्प्यः । ततः आत्मार्थमग्न्याधेयं कुर्यात् । आधानप्रभूति यजमान एवाग्यो भवन्ति । यजमानो वा अग्नेयनिरिति' श्रुतेः (ते. सं. ३१४/१०) ।\nयदपि कपर्दिवचनम्-\"पत्नीदाहोपयुक्तानेरग्न्याधेयात्पुरा मृतौ । प्रेताधानं तु कर्तव्यमग्न्याधानं तुं जीवतः ॥ \"पत्नीदाहोपयुक्ताचेर्विच्छिन्नाग्निसमत्वतः । नादृत्य ऋतुनक्षत्रं नारम्भार्थादिकं च न \" ॥ इति । तत्पुनः कृतोद्वाहविधयम्। पुनरिक्रियां कुर्यात्पुनराधानमेव च' इति मन्वादिस्मरणात(५।१६७)। न च 'अग्न्याधानं तु जीवत' इत्येतदशक्यविवाहविषयम् । 'अथाशक्ये नैर्मन्थ्येनैव दाहयेत्' इति वचनात् । तदेवं शक्यविवाहः पत्नीं स्वाग्निभिर्दायित्वा पुनर्दारक्रियां कृत्वा अविलंबेनामीनादध्यात् । अशक्यविवाहस्तु निर्मन्थ्येन पत्नी दाहयित्वा यावजीवमनीन्परिचरेदिति स्थितम् ।\nअपरे तु पत्नीदाहोपयुक्तानिर्विधुर आत्मार्थमग्न्याधेयं कृत्वा यावज्जीवमग्निहोत्रं कुर्यादित्याहुः । तथा च 'अपत्नीकोऽपि अग्निहोत्रमाचरेत्' इति, 'दारकर्माणि यद्यशक्तः आत्मार्थमग्न्याथेयं कुर्यात्। पत्नीदाहोपयुक्ताग्निः अग्न्याधेयं कृत्वा तत्पुरा मृतौ ' इत्यादीनि पूर्वोक्तानि वचनानि तद्विषयतया योजयन्ति 'पत्नीदाहोपयुक्तानेरग्न्याधेयं तु जीवतः ' इति वचनं यः शक्याशक्यसंशयविषयः 'पत्नीदाहोपयुक्ताग्निः सन् विवाहं न शक्नुयात् तद्विषयम् । ततश्च 'आहिताग्निः पूर्वमृताम् इत्यनेन न विरुध्यते । विच्छिन्नानेः पत्नीमरण इत्यादि भाष्यस्थापि कदाचित्पत्नीमरणे सति विच्छिन्नामेरिति योजनेति ते वर्णयन्ति ।\nयद्यपि 'पाणिग्रहणाद्धि सहत्वं कर्मसु' इत्यादिभिः प्रतिवत् पत्न्या अपि स्वामित्वमavगम्यते तथापि नोभयोस्तुल्यता । 'पत्नीवदस्याग्निहोत्रम्' इत्यादौ यजमानस्यैव प्राधान्येन स्वामित्वावगमात् । 'ज्योतिष्टोमेन यजेत' इत्यादावेकवचनश्रुत्या च यजमानस्थैवाधिकारत्वावगमात् । तदङ्गतया पत्न्याः स्वामिकोट्यनुप्रवेशात्स्वामित्वं सहत्वं च निवोंढव्यम् । 'पत्नी हि पारीणह्यस्येश ' इति श्रुत्या (ते. सं. ६।२।१) गृहोपकरणरूपधनैक देशस्वामित्वमavगम्यते । अत एव 'उपाधिनाऽपि तत्कर्म यावजीवं समापयेत्' इति पत्न्याः प्रतिनिधिः स्मर्यते । अन्यथा 'न च प्रतिनिधिर्मन्त्रस्वामिदेवाग्निकर्मसु' इति स्वामिप्रतिनिधिनिषेधेनोपाधिना कर्म समापनमयुक्त स्यात् । न च वचनात् प्रतिनिधिस्थापनमिति वाच्यम् । वचनादेव पत्न्याभावेऽपि अग्निहोत्रादेर निवृत्तेः । कपर्दी च \"अस्तिस्वामित्वलेशोऽस्यास्त प्राचुर्यं तु भर्तरिस हिप्रधानं विधिभिस्तस्यैवाथ क्रिया यतः” ॥ इति ।\nअनेनैव न्यायेनानाहितामेरपि शक्ये विवाहे ओपासनेन पूर्वमृतां पत्नी दाहयित्वा विवाहः कार्यः । अशक्ये तु नैर्मन्थ्येन दाहयित्वा धार्योपासन इति दृष्टव्यम् । अत्र आश्वलायनो विशेषमाह-- \" स्मातर्धिनानिभिर्दग्ध्या मृतां पत्नी च तांत्रिभिः । शिष्टार्थेनो हेदन्यां पुनश्चैवाग्निमान्यजेत् ॥ \"प्रामुद्दाहाच शिष्टार्थ स्मार्तस्यामेर्यथाविधि। शुश्रूषेदप्यपत्नीक इष्टि कुर्याच्च वा न वा॥ \"सायंप्रातहोंमधर्ममधनावपि सञ्चरेत् \" इति ॥\nअनाहिताग्निः पूर्वमृतां पत्नीमौपासना न दग्ध्वा शिष्टार्धे सायंप्रातर्जुह्वन स्थालीपार्क च कुर्वन तस्मिन्नन्यामुदहेत् । पुनरुद्वाहमकुर्वन्वा सायंप्रातर्होममनावेव यावज्जीवं सञ्चरेत् । आहिताग्निस्तु त्रिभिरग्निभिस्तां दग्ध्वा पुनरुद्वाहानन्तरमग्निमान् भूत्वा यजेत् । उद्वाहाशक्तौ निर्मन्थ्येन पत्नीं दग्ध्वा यावज्जीवमग्निहोत्रं कुर्वन् पर्वणोरिष्टिं कुर्यादित्यर्थः ।\nभारद्वाजोऽपि- \" पत्योरुभयोरेको यदि प्राणैर्वियुज्यते । भर्ता वा यदि वा पत्नी जीवन्विधुर उच्यते ॥ \"द्वयोः साधारणो वह्निः सहसंस्कारसंस्कृतः । प्रेतं विधिबलातेति प्रेतं विधिबलादेति पत्नीं _____? “संस्कृत्य विधिवत्प्रेतं वहिर्जीवन्तमश्नुते ॥ इति । तदेवमेकान्निः पत्न्या अग्निमदत्वा दत्वा वा अपत्नीकोऽपि यावजीवमोपासनं परिचरेत् । केचित्तु औपासनानिना पत्नीं दग्ध्वा विधुरोऽयग्निमुत्पाद्यपासनं कुर्यादिति ॥\nअग्न्युत्पत्तित्रकारः क्रियाकल्पकारिकायामभिहितः - \"उद्धृत्य वह्नि प्रणवेन पूर्वमन्वग्निमन्त्रेण हरेत्पुरस्तात् । \"निधाय 'पृष्टो दिवि' मन्त्रकेण ततस्तु होमः शकलैश्चतुर्भिः ॥ “रेखायो नैव च तत्सतां स 'विश्वानिनोबान' इमे च मन्त्राः । \"आरोहणं नास्त्यवरोहणं स्या त्पत्तिरेवं विधुरानलस्य । \"नित्यानि नैमित्तिककाम्यकर्माण्यत्रैव कुर्याद्विधरः सदैव \" ॥ इति । एवमुत्पाद्य सायंप्रातरौपासनं कुर्यात् । कमन्तेऽग्निर्लेकिक इत्याहुः । तथा च भारद्वाजः- \"आधाय विधिवद्वह्नि भर्ता पत्न्यपि वा पुनः । यावज्जीवं परिचरेदोषधीभिर्यथाविधि ॥ \"स्थालीपाकं चाप्रयणमस्मिन्नग्नौ विधीयते । आ प्राणविप्रयोगान्तंन जहात्येष पावकः ॥ \"प्राणैर्वियुक्त संस्कुर्याद्विधुरं विधुराग्निना\" ॥ इति । 'स्त्री चैवं भरि प्रेते' इति वचनागर्तरि प्रेते पत्न्यप्योपासनं परिचरेदित्यर्थः ।\nअत्र सार्वभौमीये -'पाणिग्रहणादधि गृहमेधिनो- व्रतम्' इति द्विवचनस्वारस्यादन्यतरात्यये स्मार्तकर्मानधिकारज्ञापनादावाय कर्माणि कर्तव्यानीत्यु भयाधिकारित्वेनैव गा कर्मादौ सङ्कल्पाच्च विधुरस्याश्रमान्तरपरिग्रहार्हत्वाय सन्ध्यावन्दनमात्रं कर्तव्यमिति । तथा च तस्याग्न्याभावं सिद्धवत्कृत्य मन्त्रजपेन तत्फलावाप्तिमाह शौन कः \"महत्तत्प्रज त्सूक्त पञ्चवारं दिनेदिने । औपासनं विना दोषो न स्पृशेद्विधुरं ततः ॥ \"अग्ने नय' जपेद्वर्च पञ्चवारं दिनेदिने । विधुरस्याग्निकस्यैत्र यत्फलं तद्भवेद्ध्रुवम् ॥ इति।\nशातातपोऽपि-- \"अनग्निरपि यो विप्रः सदाचारपरो यदि । श्रद्धादिषु समस्तेषु सोऽपि ग्राह्यो मनीषिभिः ॥ \"अनग्निकस्य वेदोऽग्निर्वेदहीनोऽप्यनग्निकः । साऽग्निकोऽप्यनधीतश्चेदनग्निक इति स्मृतः ॥ “वैधुर्य न तु बाधेत पुत्रवान्यदि यो द्विजः । तथा च वेदविञ्चैव सर्वकर्मसु सोऽर्हति ॥ \"पुत्रवान्मृतभार्योऽपि सोऽग्निमानिति संस्कृतः । पुत्र एवाग्निरित्याहुः पुत्रार्थ दारसङ्ग्रहः ॥ \"मृतायामपि भार्यायां प्रत्यक्षाग्निर्विनश्यति । आत्मन्याग्निर्न नश्येत्तु तस्मात्कर्माई एव सः” ॥ इति ॥\nएवं चैकाग्नेविधुरस्याग्निस्वभावासद्भावयोः शिष्टाचारप्राचुर्येण व्यवस्थाऽवगन्तव्या। इति यजनम्॥"
                            }
                        ]
                    },
                    {
                        "verse_number": 20,
                        "original_text": "20 याजनम् \nतत्राधिकृताः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ याजनं निरूप्यते । तत्र विधिः श्रूयते - \"द्रव्यमार्जयन्त्राह्मणः प्रतिगृह्णीयाद्या जयेदध्यापयेद्वा\" इति । न चायं नित्यविधिः; अकरणे प्रत्यवायादिनित्यलक्षणाभावात्; अपि तु काम्यविधिः, द्रव्यार्जनकामस्य तत्राधिकारात् । तत्रापि नापूर्वविधिः, जीवनोपायत्वेन याजनस्य प्राप्तत्वात्, अग्निहोत्रं जुहुयादष्टकाः कर्तव्या इत्यादिवदत्यंताप्राप्त्यभावात् (अत्यंताप्राप्तप्रापणं ह्यपूर्वविधिः) । \nनापि परिसंख्या, एकस्यानेकत्र प्राप्त्यभावादेकस्योभयत्र प्राप्तस्यान्यतो निवृत्त्यर्थमेकत्र पुनर्वचनं परिसंख्या, \"इमामगृभ्णन्रशनामृतस्येत्यश्वाभिधानीमादत्त\" इत्यत्र मंत्रलिंगसामर्थ्यादश्वाभिधान्या गर्दभाभिधान्याच रशनाया ग्रहणे विनियुक्तः पुनरश्वाभिधानीमादत्त इति वचनेनाश्वाभिधान्यां विनियुज्यमानो गर्दभाभिधान्या निवर्तते; तथा च 'पंच पंचनखा भक्ष्या' इत्यत्र स्वेच्छया शशादिषु वादिषु च प्राप्तं पुनः शशादिषु श्रूयमाणं श्वादिभ्यो निवर्त्तत इति; तस्मात्पक्षे प्राप्तत्वात् 'समे देशे यजेत' 'प्राङ्मुखोऽन्नानि भुंजीत्' इतिवन्नियमविधिरयं । मंत्रेष्वृष्ट्यादिज्ञानं च याजनांगत्वेन छंदोगब्राह्मणे समाम्नायते — “यो ह वा अविदिता यछंदोदैवतबाह्मणेन मंत्रेण या जयति वाऽध्यापयति वा स्थाणुं वर्च्छति गर्त वा पद्यते प्र वा मीयते पापीयान्भवति; यातयामान्यस्य छंदांसि भवंतीति” — तदज्ञातृयाजकस्य दोषाभिधानात् “याजयित्वा प्रतिगृह्य वाऽननन त्रिः स्वाध्यायं वेदमधीयेत” इत्यादीनि अयाज्ययाजनविषयाणि; तथा च देवलः — 'यः शूद्रान्पतितांच्चापि याजयेदर्थकारणात्; याजितो वा पुनस्ताभ्यां ब्राह्मणोऽयाज्ययाजकः' इति; \nमनुः (३।१६५) — “अयाज्ययाजनश्चैव नास्तिक्येन च कर्मणाम्; कुलान्यकुलतां यांति यानि हीनानि मंत्रतः” इति; “संवत्सरेण पतति पतितेन समाचरन्; याजनाध्यापनायौनान्न तु शय्यासनादिना” (११।१८०) इति (पतितेन संसर्ग कुर्वन् शयनादिना संवत्सरेण पतति, याजनादिना तु संवत्सरेण न किंतु सद्यः पततीत्यर्थः; यौनं विवाहः); देवलः — “याजनं योनिसंबंधं स्वाध्यायं सहभोजनम्; कृत्वा सद्यः पतत्येव पतितेन न संशयः” इति; बोधायनः — “संवत्सरेण पतति पतितेन समाचरन्; याजनाध्यापनायोनान्न तु शय्यासनादिभिः” इति; \nआपस्तंवः (१।२१।५) — “न पतितैः संव्यवहारो विद्यते; तेषामभ्यागमनं भोजनं विवाहमिति च वर्जयेत” इति (१/१/३३); \nव्यासः — “संवत्सरेण पतति संसर्ग कुरुते तु यः; यानशय्यासनैर्नित्यं जानन्वै पतितो भवेत्; याजनं योनिसंबंध तथैवाध्यापनं द्विजः; कृत्वा सद्यः पतेज्ज्ञानात्सहभोजनमेव वा” इति; \nसंवतः — “महापातकसंयोगी ब्रह्महत्यादिभिर्नरः; तत्संसर्गविशुध्यर्थं तस्य तस्य व्रतं चरेत्” इति; \nयमः — “प्रतिग्रहाध्यापनयाजनानां प्रतिग्रहं श्रेष्ठतमं वदंति; प्रतिग्रही शुध्यति जप्यहोमैः याज्यं तु पार्ं पुनन्ति वेदाः” इति । इति याजनम् ॥"
                            }
                        ]
                    },
                    {
                        "verse_number": 21,
                        "original_text": "21 वेदाध्ययनम् \nसार्थ वेदोऽध्येतव्यः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथाध्ययनम् । \"स्वाध्यायोऽध्येतव्यो ब्राह्मणेन डंगो वेदोऽध्येय\" इति श्रूयते (सह वै उपनिषदि)। अनेन अर्थज्ञानपर्यंत अध्ययनं विधीयते इति न्यायसिद्धम् । मंत्राः पुनरविदितार्थानुष्ठाना अनु- ट्रेयार्थप्रकाशनासमर्थाः । तस्मात्प्रतिपन्नवेदार्थे ऽनुष्ठाताभिलषितानि कर्मफलानि प्राप्नोति न च प्रत्ययेतीति वेदोऽध्येतव्यः तदर्थञ्च प्रतिपत्तव्यः । अत्र मनुः (२०१६५)- \" तपोविशेषेविविधर्वतैश्व विधिचोदितैः । वेदः कुत्स्नोऽधिगंतव्यः सरहस्यो द्विजन्मना \" ॥ व्रतः प्राजापत्यादिभिः । कृत्स्नः सांगः ।स एव (२०१६६)- \"वेदमेव सदाभ्यस्येत् तपस्तपस्यन् द्विजोत्तमः । वेदाभ्यासे हि विप्रस्य तपः परमिहोच्यते \" ॥ इह वेदे । उच्यते “तपो हि स्वाध्याय \" इति श्रूयते । \"योऽनधीत्य द्विजो वेदानन्यत्र कुरुते श्रमम्। स जीवन्नेव शूद्धत्वमाशु गच्छति सान्वयः\" (१६८) ५ \"कुविवाहैः क्रियालो वंदानध्ययनेन च । कुलान्याशु विनश्यंति ब्राह्मणातिक्रमेण च (३/६३)  मंत्रवन्ति समृद्धानि कुलान्यल्पधनान्यपि । कुलसंख्यां च गच्छंति कर्षति च महयशः ॥ \" यदधीतमविज्ञानं निगदेनैष शब्यते । अननाविव शुष् धौ न तज्ज्वलति कर्हिचित् ॥ श्रूयते च (निरुक्ते ११८)- “स्थाणुरयं भारहावः किलाभूधीत्य वेदान्न विजानाति योऽर्थम् । योऽर्थज्ञ इत्सकलं भद्रमश्नुते स नाकमेति ज्ञानविभूतपाप्मा \" ॥ इति । मनुरपि (१२/१००)-- \" सेनापत्यं च राज्यं च दंडनेतृत्वमेव च । सर्वलोकाधिपत्यं च वेदशास्त्र विदर्हति ॥ \" इतिहासपुराणज्ञः पदवाक्यप्रमाणवित् । अंगोपकारवेदी च वेदार्थ ज्ञातुमर्हति ॥ इति । इतिहासो भारतरामायणादिः । कर्मपुराणे (उत्तरार्धे अ. १४ श्लो. ८४-८७)-- \" योऽन्यत्र कुरुते यत्नमनधीत्य श्रुर्ति द्विजः । स वै मूढो न संभाष्यो वेदबाह्यो द्विजातिभिः ॥ \"न वेदपाठमात्रेण संतुष्टो वै द्विजोत्तमः । पाठमात्रावसानस्तु पंको गौरिव सीदति ॥ \"योऽधीत्य विधिवदेदं वेदार्थ न विचारयेत् । से सान्वयः शूद्रसमः पात्रतां न प्रपद्यते\" ॥ याज्ञवल्क्यः- \" पारंपर्यागतो येषां वेदः सपरि हृणः । तच्छाखाकर्म कुर्वीत तच्छाखाध्ययनं तथा ॥ \"यः स्वशाखां परित्यज्य पारक्यमधिगच्छति । स शूद्रवद्वहिष्कार्यः सर्वकर्मसु साधुभिः ॥ \" अधीत्य शाखामात्मीयां परशाखां ततः पठेत् \" ॥ मनुः (२०१५७-१५८)- \" यथा काष्ठमयो हस्ती यथा चर्ममयो मृगः । ब्राह्मणञ्चानवीयानः वयस्ते नामधारकाः \" ॥ इति । \" यथा षंढोऽफलस्त्रीषु यथा गौर्गवि चाफला । यथा चाज्ञेऽफलं दानं तथा विप्रोऽनृचोऽफलः ॥ पराशरः (८२८)-- “ये पठति द्विजा वेदं पंचयज्ञरताश्च ये । त्रैलोक्यं तारयंत्येते पंचेंद्रियरता अपि \" संवतः \"वेदं चैवाभ्यसेन्नित्यं शुचो देशे समाहितः \" इति । दक्षः-- \"वेदस्वीकरणं पूर्व विचारोऽभ्यसनं जपः । तद्दानं चैव शिष्येभ्यो वेदाभ्यासो हि पंचधा ॥ व्यासः- \"वेदाभ्यासं ततः कुर्यात्प्रयत्नाच्छक्तितो द्विजः। वेदमध्यापयेच्छिष्यान धारयेच्च विचारयेत् । \" अधीतमपि यो वेदं वि चति यदा नरः । भ्रूणहा स तु विज्ञेयो वियोनिमधिगच्छति \" ॥ ५ १० १५ २० मनुः (११।१९८)- २५ शरणागतं परित्यज्य वेदं विष्ठाव्य च द्विजः । संवत्सरं यवाहारस्तत्पापमपसेधति \" ॥ याज्ञवल्क्यः (आ. ४०)-- \" यज्ञानां तपसां चैव शुभानां चैव कर्मणाम् । वेद एव द्विजातीनां निःश्रेयसकरः परः ॥ यज्ञादीनां बोधकत्त्वेन निःश्रेयसकरः । व्यासः- \" हरिरोमिति निर्दिश्य यत्कर्म क्रियते बुधैः । अधीयतेऽपि राज तद्धि वीर्यकरं भवेत् ॥ ३० आपस्तंबः (१।१३।६-७)- “ओंकारः स्वर्गद्वारं तस्माद् ब्रह्माऽध्येष्यमाणः एतदादि प्रतिपथेत । विकथां चान्यांकृत्वा एवं लौकिक्या वाचा व्यावर्त्तते ब्रह्म ॥इति । ब्रह्म वेदं स्वर्गसाधनम् अध्ये यमाणः स्वर्गद्वारं प्रणवमादौ कृत्वा प्रतिपथेत उपक्रमेत । अध्येतुमध्ययनेन अनुपयुक्ता कथा- विकथां चान्याकृत्वेतदादिप्रतिपद्येत । एवं सति ब्रह्म वेदः लौकिक्या वाचा व्यावर्त्तते तया व्यामिश्रितं न भवतीत्यर्थः । अथर्वणे श्रूयते- \"प्रणवं देवा असुरजयार्थ प्रार्थयंतः । वरं वृणी ध्वेत्य वस्तान् प्रणवोऽब्रवीत् न मामनिरधित्वा ब्राह्मणा ब्रह्म वदेयुर्यदि वदेयुः अब व स्यादिति । तस्मादकारः पूर्वमुच्यत इति । एव एव हि पुरस्तादुच्यते एव पञ्चादितीति च\"। इत्यध्ययनम्॥"
                            }
                        ]
                    },
                    {
                        "verse_number": 22,
                        "original_text": "22 अध्यापनम् \nगुरुशिष्ययोः \nविद्यादाने पात्रापात्राणि\nअपात्रे अर्थकरणाद्वा",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथाध्ययनम् । \"स्वाध्यायोऽध्येतव्यो ब्राह्मणेन डंगो वेदोऽध्येय\" इति श्रूयते (सह वै उपनिषदि); अनेन अर्थज्ञानपर्यंत अध्ययनं विधीयते इति न्यायसिद्धम्; मंत्राः पुनरविदितार्थानुष्ठाना अनुष्ठेयार्थप्रकाशनासमर्थाः; तस्मात्प्रतिपन्नवेदार्थे ऽनुष्ठाताभिलषितानि कर्मफलानि प्राप्नोति न च प्रत्ययेतीति वेदोऽध्येतव्यः तदर्थञ्च प्रतिपत्तव्यः; \nअत्र मनुः (२।१६५) — \"तपोविशेषैर्विविधैर्वतैश्च विधिचोदितैः; वेदः कुत्स्नोऽधिगंतव्यः सरहस्यो द्विजन्मना\" इति (व्रतः प्राजापत्यादिभिः; कृत्स्नः सांगः); स एव (२।१६६) — \"वेदमेव सदाभ्यस्येत् तपस्तपस्यन् द्विजोत्तमः; वेदाभ्यासे हि विप्रस्य तपः परमिहोच्यते\" इति (इह वेदे उच्यते “तपो हि स्वाध्याय” इति श्रूयते); \"योऽनधीत्य द्विजो वेदानन्यत्र कुरुते श्रमम्; स जीवन्नेव शूद्रत्वमाशु गच्छति सान्वयः\" (२।१६८) इति; \"कुविवाहैः क्रियालोपेनानध्ययनेन च; कुलान्याशु विनश्यंति ब्राह्मणातिक्रमेण च\" (३।६३) इति; \"मंत्रवन्ति समृद्धानि कुलान्यल्पधनान्यपि; कुलसंख्यां च गच्छंति कर्षन्ति च महद्यशः\" इति; \"यदधीतमविज्ञानं निगदेनैव शब्द्यते; अन्नमत्तीव शुष्केन्धो न तज्ज्वलति कर्हिचित्\" इति; श्रूयते च (निरुक्ते १।१८) — “स्थाणुरयं भारहारः किलाभूदधीत्य वेदान्न विजानाति योऽर्थम्; योऽर्थज्ञ इत्सकलं भद्रमश्नुते स नाकमेति ज्ञानविभूषितपाप्मा” इति; \nमनुरपि (१२।१००) — \"सेनापत्यं च राज्यं च दंडनेतृत्वमेव च; सर्वलोकाधिपत्यं च वेदशास्त्रविदर्हति\" इति; \"इतिहासपुराणज्ञः पदवाक्यप्रमाणवित्; अंगोपकारवेदी च वेदार्थं ज्ञातुमर्हति\" इति (इतिहासो भारतरामायणादिः); कर्मपुराणे (उत्तरार्धे अ. १४ श्लो. ८४-८७) — \"योऽन्यत्र कुरुते यत्नमनधीत्य श्रुतीर्द्विजः; स वै मूढो न संभाष्यो वेदबाह्यो द्विजातिभिः; न वेदपाठमात्रेण संतुष्टो वै द्विजोत्तमः; पाठमात्रावसानस्तु पंको गौरिव सीदति; योऽधीत्य विधिवद्वेदं वेदार्थं न विचारयेत्; स सान्वयः शूद्रसमः पात्रतां न प्रपद्यते\" इति;\nयाज्ञवल्क्यः — \"पारंपर्यागतो येषां वेदः सपरिबृंहणः; तच्छाखाकर्म कुर्वीत तच्छाखाध्ययनं तथा; यः स्वशाखां परित्यज्य पारक्यमधिगच्छति; स शूद्रवद्बहिष्कार्यः सर्वकर्मसु साधुभिः; अधीत्य शाखामात्मीयां परशाखां ततः पठेत्\" इति; मनुः (२।१५७-१५८) — \"यथा काष्ठमयो हस्ती यथा चर्ममयो मृगः; ब्राह्मणञ्चानविद्वान् वयस्ते नामधारकाः; यथा षंढोऽफलस्त्रीषु यथा गौर्गवि चाफला; यथा चाज्ञेऽफलं दानं तथा विप्रोऽनृचोऽफलः\" इति; पराशरः (८।२८) — “ये पठन्ति द्विजा वेदं पंचयज्ञरताश्च ये; त्रैलोक्यं तारयन्त्येते पंचेन्द्रियरता अपि” इति; संवतः — \"वेदं चैवाभ्यसेन्नित्यं शुचौ देशे समाहितः\" इति; दक्षः — \"वेदस्वीकरणं पूर्वं विचारोऽभ्यसनं जपः; तद्दानं चैव शिष्येभ्यो वेदाभ्यासो हि पंचधा\" इति; व्यासः — \"वेदाभ्यासं ततः कुर्यात्प्रयत्नाच्छक्तितो द्विजः; वेदमध्यापयेच्छिष्यान्धारयेच्च विचारयेत्; अधीतमपि यो वेदं न विचारयते नरः; भ्रूणहा स तु विज्ञेयो वियोनिमधिगच्छति\" इति; \nमनुः (११।१९८) — \"शरणागतं परित्यज्य वेदं विप्राप्य च द्विजः; संवत्सरं यवाहारस्तत्पापमपसेधति\" इति; याज्ञवल्क्यः (आ. ४०) — \"यज्ञानां तपसां चैव शुभानां चैव कर्मणाम्; वेद एव द्विजातीनां निःश्रेयसकरः परः\" (यज्ञादीनां बोधकत्वेन निःश्रेयसकरः) इति; व्यासः — \"हरिरोमिति निर्दिश्य यत्कर्म क्रियते बुधैः; अधीयतेऽपि राजेन्द्र तद्धि वीर्यकरं भवेत्\" इति; \nआपस्तंबः (१।१३।६-७) — “ओंकारः स्वर्गद्वारं तस्माद् ब्रह्माऽध्येष्यमाणः एतदादि प्रतिपद्येत; विकथां चान्यां कृत्वा एवं लौकिक्या वाचा व्यावर्त्तते ब्रह्म” इति (ब्रह्म वेदं स्वर्गसाधनम् अध्येष्यमाणः स्वर्गद्वारं प्रणवमादौ कृत्वा प्रतिपद्येत उपक्रमेत; अध्येतुमध्ययनेन अनुपयुक्ता कथा-विकथां चान्यां कृत्वा एतदादि प्रतिपद्येत; एवं सति ब्रह्म वेदः लौकिक्या वाचा व्यावर्त्तते तया व्यामिश्रितं न भवतीत्यर्थः); अथर्वणे श्रूयते- \"प्रणवं देवा असुरजयार्थ प्रार्थयंतः; वरं वृणीध्वेत्युक्तस्तान् प्रणवोऽब्रवीत् न मामनिर्धित्वा ब्राह्मणा ब्रह्म वदेयुर्यदि वदेयुः अब्रह्म व स्यादिति; तस्मादकारः पूर्वमुच्यत इति; एव एव हि पुरस्तादुच्यते एव पश्चादितीति च\" । इति अध्ययनम् ॥"
                            }
                        ]
                    },
                    {
                        "verse_number": 23,
                        "original_text": "23 उपाकरणम् \nउपाकर्मकालः \nउत्सर्जनम, तत्कालश्व\nतेषां ज्येष्ठे\nउपवीतधारणम",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथोपाकरणम् ॥ मनुः (४।९५-९६) — “श्रावण्यां प्रोष्ठपद्यां वा उपाकृत्य यथाविधि; युक्तच्छंदांस्यधीयीत मासान्विप्रोऽर्धपंचमान्; पुष्ये तु छंदसां कुर्याद्बहिरुत्सर्जनं द्विजः; माघशुक्लस्य वा प्राप्ते पूर्वाह्ने प्रथमेऽहनि” इति; अध्वर्यूणां श्रावण्यां प्रोष्ठपद्यां छंदोगानामिति व्यवस्थितविषयोऽयं विकल्प इति तद्व्याख्यानम्; ग्रामाद्बहिरुत्सर्जनाख्यं कर्म प्रथमेऽहनि प्रथमायां तिथौ पुष्येऽध्वर्यूणां माघे छंदोगानाम्; आपस्तम्बः (१।९।१-३) — “श्रावण्यां पौर्णमास्यामध्यायमुपाकृत्य मासं प्रदोषं नाधीयीत तैष्यां पौर्णमास्यां रोहिण्यां वा विरमेदर्धपंचमांश्चतुरो मासानित्येके” इति; “मेषादिस्थे सवितरि यो यो दर्शः प्रवर्तते; चान्द्रमासास्तत्तदन्ताचैत्राद्या द्वादश स्मृताः; तेषु या या पौर्णमासी सा सा चैत्र्यादिकाः स्मृताः; कदाचित्केन योगेन नक्षत्रस्येति निर्णयः” इति;\nतदेवं सिंहस्थे सवितरि यामावास्या तदन्ते चान्द्रमासे या मध्यवर्तिनी पौर्णमासी सा श्रावणी श्रवणयोगस्तु भवतु वा माऽभूत्; तस्यामध्यायमुपाकृत्य स्वगृह्योक्तेन विधिना ‘उपाकर्म स्वगृह्योक्ते काल’ इत्यत्रिस्मरणात्; स्वगृह्योक्तकाले उपाकर्म कृत्वा स्वाध्यायमधीयीत; अधीयानश्च मासमेकं प्रदोषं प्रथमे रात्रिभागे नाधीयीत; तैष्यां पौर्णमास्यां तैषे मासि तिष्यात्पूर्वा या रोहिणी तस्यां विरमेत्; स्वगृह्योक्तविधिना उत्सर्जनं कुर्यात्; अनयोः पक्षयोः पञ्च मासानधीयीत अर्धपञ्चमानिति अर्धोनाः पञ्च येषां ते अर्धपञ्चमाः; अर्धाधिकांश्चतुरो मासानधीयीतेत्येके मन्यन्ते; अस्मिन्पक्षे प्रौष्ठपद्यामुपाकरणं शाखान्तरदर्शनादिति; तथा गौतमः (१६।११) — “श्रावणादिवार्षिकं प्रौष्ठपद्यामुपाकृत्य तदादि छन्दांस्यधीयीत” इति; तदिदमध्ययनं वार्षिकं प्रतिसंवत्सरं भवति अर्धपञ्चमान्पूर्णान्यावदक्षिणायनं वाऽधीयीतेत्यर्थः;\nबोधायनस्तु (१।५।१४३) — “श्रावण्यां पौर्णमास्यामाषाढ्यां वोपाकृत्य तैष्यां माघ्यां वोत्सृजेयुः” इति; याज्ञवल्क्यः (आ। १४२) — “अध्यायानामुपाकर्म श्रावण्यां श्रवणेषु वा; हस्तेनौषधिभावे वा पञ्चम्यां श्रावणस्य वा” इति; ओषधीनां प्रादुर्भावे सति श्रावणमासस्य पौर्णमास्यां श्रवणयुक्ते वा दिने हस्तेन युक्तायां पञ्चम्यां वा स्वगृह्योक्तविधिना कुर्यात्; अत्र व्यवस्था दर्शिता स्मृतिसारे श्रावण्यां पौर्णमास्यां श्रावणमासस्य श्रवणे वा पञ्च हस्ते वा पञ्चमीहस्तयोगे भाद्रपदपौर्णमास्यां तत्रापि श्रवणे हस्ते वा पञ्चम्यां पञ्चमीहस्तयोगे वा यथास्वकुलाचारं कुर्यादिति; कालादर्शेऽपि — “अध्यायानामुपाकर्म श्रावण्यां तैत्तिरीयकाः; बह्वचाः श्रवणे कुर्युः सिंहस्थोऽर्को भवेद्यदि; सहस्तशुक्लपञ्चम्यां न तु ग्रहणसंक्रमे; असिंहार्के प्रोष्ठपद्यां श्रवणे च व्यवस्थया” इति;\nअर्कः सूर्यः सिंहराशिस्थितो यदि स्यात्तदा तैत्तिरीयाः श्रावणमासस्य पौर्णमास्यामध्यायानामुपाकर्म कुर्युः; बह्वचाः श्रवणनक्षत्रयुक्ततिथौ कुर्युः; तत्रासम्भवे तन्मास एव हस्तनक्षत्रयुक्तपञ्चम्यां वा कुर्युः; ग्रहणे संक्रमे च तदुपाकर्म न कुर्युः; असिंहार्क इति यदि सूर्यः सिंहराशिस्थितो न भवति तदा प्रोष्ठपद्यां भाद्रपदपौर्णमास्यां श्रवणे च व्यवस्थया कुर्युः; प्रोष्ठपद्यां तैत्तिरीयकाः कुर्युः; बह्वचाः श्रवणनक्षत्रयुक्ततिथाविति व्यवस्था; चकारात् भाद्रपदमासे हस्तनक्षत्रयुक्ततिथौ विति सूचितम्; तथाहि गार्ग्यः — “पर्वण्यौदयिके कुर्युः श्रावणं तैत्तिरीयकाः; बह्वचाः श्रवणे चैव ग्रहणसंक्रान्तिवर्जिते” इति; औदयिके उदयकालव्यापिन्याम्; गौभिलोऽपि — “पर्वण्यौदयिके कुर्युः श्रावणं तैत्तिरीयकाः; बह्वचाः श्रवणे तु हस्ते सामवेदिनः” इति;\nस एव — “छन्दोगैरभिहिताः कुर्युः प्रातरुत्सर्जिकीं क्रियाम्; अपराह्नेऽप्युपाकर्म पुष्यहस्तयोर्द्विजाः” इति; हस्ते च उपाकर्म पुष्ये उत्सर्गं कुर्युः; “अध्यायानामुपाकर्म कुर्यात्कालेऽपराह्निके; पूर्वाह्ने तु विसर्गः स्यादिति वेदविदो विदुः; उपाकर्मणि चोत्सर्जे यथाकालं समेत्य च; ऋषीन्दर्भमयान्कृत्वा पूजयेत्तान्द्विजस्ततः” इति; सामवेदिनः सिंहभाद्रपदे मौढ्यादिना दूषिते सति कन्यामासे अपरपक्षे हस्तनक्षत्रे उपाकरणं कुर्वन्ति; तत्र सायं त्रिमुहूर्त्तव्यापि हस्तनक्षत्रं ग्राह्यम्; मौढ्यादिरहिते तु सिंहभाद्रपदे शुक्ले उद्यादिसंगवान्तव्यापि हस्तं ग्राह्यम्; तथा संग्रहे — “हस्तक्षेऽनुदये शुक्ले त्रिमुहूर्त्तास्तगे सिते” इति; हस्तं त्वाष्ट्रक्षेण संयुतं संगवान्तयुक्तमिति च; तिथिदर्पणे च — “औदयिके संगवस्पर्शे श्रुतौ पर्वणि चार्कभे; कुर्वीत भाद्र्युपाकर्म ऋग्यजुःसामगाः क्रमात्” इति; संगवस्पर्शे संगवान्तस्पर्शे;\nअत्र वृद्धगार्ग्यः — “घटीपरिमितः कालः संगवात्पर्वणः; औदयिकमिति प्राहुर्मुनयः स्मृतिचिन्तकाः” इति; गर्गः — “परेण संगवार्धं पूर्णिमाश्रवणं वर्जयेत्” इति; स्मृत्यन्तरे — “सन्धिः संगवतः पश्चादर्वाङ्मध्यन्दिनाद्यदि; तत्रैवोपाकृतिं कुर्यात्सद्यश्च समिदाहुतिः; सन्धिः संगवतः प्राक्चेत्पूर्वस्मिन्पर्वणि क्रिया; श्वोभूते समिदाधानमेष श्रावणिको विधिः” इति; तथाऽध्वर्यूनधिकृत्य स्मर्यते — “श्रावणी पौर्णमासी तु संगवात्परतो यदि; तदेवौदयिकी ग्राह्या नान्यदौदयिकी भवेत्” इति;\nतदेवं उद्यादिद्वादशघटिकाधिकं किञ्चित्कालव्यापिन्यां पौर्णमास्यां यजुःशाखिनामुपाकर्म; उदयादिद्वादशघटिकाव्यापिनि हस्तनक्षत्रे छन्दोगानां; मौढ्यादिदूषिते तु सिंहभाद्रपदे कन्यापरपक्षे सायं त्रिमुहूर्त्तव्यापिनि हस्तनक्षत्रे छन्दोगानाम्; बह्वचानां तु सूर्योदयात्परं घटिकाद्वयव्यापिनि श्रवणनक्षत्रे; तथैव संग्रहे — “उदयव्यापिनं चैव विष्ण्वर्धघटिकाद्वयम्; तत्कर्म सार्थकं स्याच्च तदुपाकरणं भवेत्” इति; वैशिष्ठे मलमासे — “यां तिथिं समनुप्राप्य श्रवणं घटिकाद्वयम्; तस्यामुपाकृतिं कुर्युराश्वलायनशाखिनः” इति; गार्ग्यः — “अर्धरात्रादधस्ताच्चेत्संक्रान्त्यां ग्रहणेऽपि वा; न कर्त्तव्यमुपाकर्म परतश्चेन्न दोषभाक्” इति;\nतथा पद्धतौ — “मलमासे निपतिते सूतके मृतकेऽपि वा; ग्रहणे संक्रमे वाऽपि मौढ्येऽपि गुरुशुक्रयोः; प्रोष्ठपद्यामथाषाढ्यामुपाकरणमिष्यते; प्रोष्ठपद्यामुपाकुर्याच्छ्रावणं दूषितं यदि; आषाढे वाऽपि कर्त्तव्यं प्रौष्ठपद्यां च दूषिते; मासत्रयेऽपि दोषे चेच्छ्रावण्यामेव कारयेत्” इति; व्यासः — “श्रावण्यामथवाऽऽषाढ्यां प्रोष्ठपद्यामथापि वा; दुष्टायां पूर्वपूर्वस्यामुत्तरस्यां विधीयते; कालत्रयेऽपि दोषे तु श्रावण्यामेव कारयेत्; पौर्णमास्यास्तु नित्यत्वादापस्तम्बस्य शासनात्; मुक्त्वा भाद्रपदाषाढ्यौ श्रावण्यामेव कारयेत्” इति;\n“अधीतवेदविद्यानां कर्त्तव्यं तु द्विजन्मनाम्; अध्यायाङ्गमिदं नित्यमिति होवाच भार्गवः; वेदोपाकरणे प्राप्ते कुलीरस्थे दिवाकरे; उपाकर्म न कर्त्तव्यं कर्त्तव्यं सिंहयुक्तके; सिंहदर्शनतु या पूर्वा पूर्णा सा श्रावणी मता; तत्रैवोपाकृतिं कुर्यात्सिंहस्थोऽर्को भवेन्न वा” इत्यादीनां वचनानां परस्परविरुद्धानां देशभेदेनाविरोधमाहुः “कुलीरे सूर्यसंयुक्ते उपाकुर्याद्दक्षिणे; नर्मदोत्तरदेशे तु कर्त्तव्यं सिंहयुक्तके” इति; आन्ध्रमहाराष्ट्रककर्णाटककायस्था दाक्षिणात्याः तव्यतिरिक्ताः सर्वे नर्मदोत्तरतीरस्था इत्यभियुक्तवादः;\nगुरुशुक्रमौढ्ये मलमासे च प्रथमोपाकरणं प्रतिषेधति वृद्धमनुः — “गुरुभार्गवयोर्मौढ्ये मलमासे तथैव च; प्रथमोपाकृतिर्न स्यात्कुर्याच्चेत्स विनश्यति” इति; यत्तु “प्राधान्येन विधानाच्च मनुनाऽध्यायकर्मणः; प्रथमोपाकृतिश्चापि कर्त्तव्येत्याह गौतमः” इति गौतमवचनं तत्कृतशान्तिविषयम्; यदाह बृहस्पतिः — “शान्तिं कृत्वा तयोर्वाऽपि शुक्रदेवेन्द्रमन्त्रिणोः; होमैर्दानैर्जपैर्वाऽपि तयोरुदितमन्त्रकैः; कर्त्तव्यं श्रावणं विप्रैरिति जीवेन भाषितम्” इति; श्रावणप्रौष्ठपदाषाढेषु एकस्मिन्दोषरहिते प्रथमोपाकृतिः कर्त्तव्या; त्रिष्वपि दुष्टेषु श्रावणमासे शान्तिपूर्वकं कर्त्तव्या; उदितमन्त्रकैः गृह्ययज्ञोक्तमन्त्रैः; पद्धतिग्रन्थे ‘बृहस्पते अतियदर्य’ इति बृहस्पतेः; ‘प्रियः शुक्राय’ इति शुक्रस्य; “आप्यायस्व समेतु” इति मलमासो सोमस्य; सूर्योपरागसंक्रान्तौ ‘चित्रं देवानाम्’, ‘उद्युत्यं जातवेदसम्’, ‘सूर्यो देवीमुषसम्’, ‘उद्यन्तमस्तमयन्तं सस्पृश’, ‘आ सत्येन रजसा देवो वः सवितोत्पुनातु’ इति सूर्यस्य; सोमपरागे ‘सोमो धेनुम्’ इति षड्भिः ‘नवो नवो भवति’ इति च सोमस्य शान्तिहोमं कृत्वा उपाकरणाङ्गहोमं कुर्यादिति;\n“प्रथमोपक्रमे प्राप्ते कुलीरस्थे रवौ सति; उपाकर्म न कुर्वीत कुर्यात्सिंहस्थिते रवौ” इति; यत्तु “यज्ञोपवीतं कर्त्तव्यं श्रावणे गुरुशुक्रयोः; बाल्ये मौढ्येऽपि वार्थस्य कर्त्तव्यं नित्यकर्मवत्” इत्यादि तच्छाखाधीशस्य शक्तिसद्भावविषयमिति; सार्वभौमीये तत्रैव — “ऋग्यजुःसामाथर्वाणां जीवशुक्रकुजेन्दुजाः; शाखाधीशे शक्तियुक्ते तच्छाखाध्ययनं शुभम्; एको मूढो भवेदन्यः स्वोच्चमित्रांशगो यदि; स्वराशिढगौ चैव मौढ्यदोषो न विद्यते” इति आत्रेयदर्शनाच्छुक्रे शक्तियुक्ते गुरुमौढ्येऽपि यजुःशाखिन उपाकर्म कर्त्तव्यम्; शुक्रमौढ्यादावप्येवम्; मौढ्यादिदोषेषूपाकर्मवर्जनस्मरणं स्वशाखाधीशस्य शक्त्यभावविषयमिति; शाखाधीशस्य शक्तौ सत्यामपि मासत्रयदोषे श्रावणमासे शान्तिपूर्वकमेवोपाकर्म कर्त्तव्यमित्यन्ये;\nएतच्चोपाकरणं गृहस्थब्रह्मचारिणोः साधारणं कर्म; मन्त्रादिभिर्गृहस्थधर्ममध्ये उपाकरणस्य विधानात्; “उपाकर्म तथोत्सर्गं वनस्थानामपीष्यते; धारणाध्ययनं कृत्वा गृहिणां ब्रह्मचारिणाम्” इति देवलस्मरणात्; “अधीयीत गृहस्थोऽपि नियमाद्ब्रह्मचारिवत्” इति व्यासस्मरणात्; “समावृत्तो ब्रह्मचारी कल्पेन यथान्यायमितरः” इति शौनकस्मरणाच्च; अत्र ब्रह्मचारिकल्पेनेति ईषदसमाप्तौ कल्पविधानात् गृहस्थस्य मेखलाजिनदण्डविरहितमुपवीतधारणं तर्पणहोमादिकमविरुद्धं कर्त्तव्यतयाऽवगम्यते;\nअत्रोपवीतधारणमाह भरद्वाजः — “अथ यज्ञोपवीतस्य धारणे कथ्यते विधिः; स्नात्वा शुद्धः शुचौ देशे प्रक्षालितपदद्वयः; करद्वयपवित्रश्च कृतोदकस्पर्शनो द्विजः; उपविश्यासने दर्भे प्राणानायम्य मन्त्रतः; मन्त्रं सदैवमुच्चार्य ब्रह्मसूत्रं गले क्षिपेत्; दक्षिणं बाहुमुद्धत्य शिरसा च सह द्विजः; गृहस्थस्य वनस्थस्य सूत्रं प्रति पुनः पुनः; मन्त्रोच्चारणमाचामद्वितयं क्रमशः स्मृतम्” इति; शाण्डिल्यः — “आर्द्रवासा न कुर्वीत कर्म किञ्चित्कथञ्चन; राक्षसं तद्धि विज्ञेयं तस्माद्यत्नेन वर्जयेत्; उपवीतादिकं धार्यमुपाकर्मणि तन्नवम्; अनवं वा नवं वाऽपि पुरातनमिह त्यजेत्” इति; स्मृतिसारे — “मौञ्जीयज्ञोपवीतादि नवमेव तु धारयेत्; कटिसूत्रं चैव नवं नववस्त्रमुपाकृतौ” इति; व्रतचतुष्टयेऽप्येवं स्मर्यते — “मेखलामजिनं दण्डं वस्त्रं यज्ञोपवीतकम्; पूर्वोपयुक्तमुत्सृज्य धारयेयुर्नवं व्रते” इति;\nअत्र कपिः — “प्रजापतिमुखान्देवानेकैकं त्रिः सलोदकम्; उद्धृत्य तर्पणं कुर्याच्छ्रावण्यां तैत्तिरीयकाः” इति; उपाकर्मणि ब्रह्मचारिणां वपनमावश्यकम्; ‘श्रावण्यां पौर्णमास्यां शिष्यं वापयित्वेति’ वैखानसे दर्शनात्; “क्षौरकर्म न कर्तव्यं चौलात्परमृतुत्रयम्; तथोपनयनार्धं चोपाकर्म विना क्वचित्” इति स्मृतेश्च; तत्र तिथिवारादिदोषो न चिन्त्यः “वैधे कर्मणि तु प्राप्ते कालदोषं न चिन्तयेत्; सद्यः क्षौरं तु कुर्वीत मातापित्रोस्तथा” इति वसिष्ठस्मरणात्;\nएवं प्रत्यब्दं श्रावण्यामुपाकर्म कार्यम्; कात्यायनः — “प्रत्यब्दं यदुपाकर्म सोत्सर्गं विधिवद्द्विजैः; क्रियते छन्दसां तेन पुनराप्यायनं परम्; अयातयामैश्छन्दोभिर्यत्कर्म क्रियते द्विजैः; क्रीडमानैरपि तदा तत्तेषां सिध्यति कारणम्” इति; इत्युपाकरणम् ॥"
                            }
                        ]
                    },
                    {
                        "verse_number": 24,
                        "original_text": "24 अनध्यायाः \nनित्याः, नैमित्तिकाः\nआकामिकाः\nतत्र अर्थवादाः\nयुगादयः \nअनध्यायापवादाः \nनेत्यकादौ नानध्यायः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथानध्यायाः ॥ मनुः (४९७)-- \"यथाशास्त्रं तु कुत्वैवमुत्सर्गे छंदसां बहिः । विरमेत्पक्षिणीं रात्रिं यद्वाऽप्येक महर्निशम् ॥ २० तवेदाध्ययनम् \"अत ऊर्ध्व तु छंदांति शुक्त तु नियतः पठेत् । वेदांगानि च सर्वाणि कृष्ण क्षेषु संपठेत् ॥\nएतदुपा त्याध्ययनं स्नातकानां ब्रह्मचारिणामपि साधारणम् \"इमान् नित्यमनध्यायानधीयानो विवर्जयेत् । अध्यापनं च कुर्वाणः शिष्याणां विधिपूर्वक म्॥\n“उपाकर्माणि चोत्सर्गे त्रिरात्रं क्षपणं स्मृतम् । अष्टकास त्वहोरात्रमृत्तासु च रात्रिषु ॥ (४११०१) २५ उपाकर्माण त्रिरात्रमुत्सर्गे तु पूर्वोक्तपक्षिण्यहोरात्राभ्यां सह विकल्प इति विज्ञानेश्वरः (पृ. ४१ पं. १९) । प्रथमाध्ययने व्यहमितरत्र पक्षिण्यहोरात्रं वा \"उत्सर्गे प्रथमाध्यायेऽत्वनध्यायस्त्रयहं भवेत् । धारणाध्यापनादौ तु पक्षिणी दिनमेव वा \"॥ इति मनुस्मरणादित्यन्थे ।\n\"मार्गशीषे तथा प्रोष्ठे माधमा से तथैव च । तिस्रोष्टकाः समाख्याताः कृष्णपक्षेषु सूरिभिः ॥ इति । विष्णुस्तु \"तिस्रो ऽष्टकाः तिरत्रोष्टन्वकास्तिस्त्रः पुर्वेद्युः । प्रौष्ठपदे हेमंतशिशिरयो रपरपक्षेषु ॥ इति ।\nनित्यानध्यायानाह हारीतः - \" प्रतिपत्सु चतुर्दश्यामष्टम्यां पर्वणोईयोः । श्वोऽनध्यायेच्च शर्वय नाधीयीत कदाचन ” ॥\nमनुः (४।११४)- 30 \"आमावस्या गुरु हति शिष्यं हंति चतुर्दशी । ब्रह्माष्टकापौर्णमास्यौ तस्मात्ताः परिवर्जयेत्” ॥ ३५ ब्रह्म वेद वीर्य नन्ति अष्टका पौर्णमास्या।\nनैमित्तिकानध्यायानाह याज्ञवल्क्यः (आ. १४८-१५१)- \"श्वको गर्द मोलूकसामत्राणार्तनिस्वने । अमेध्यशवशुद्धान्त्यश्मशानपतितांतिक ॥\n“देशेऽशुचावात्मान च विद्युत्स्ननितसंवे । भुक्त्वाऽऽपाणिरं भोतरर्धरावेऽतिमारुते ॥\n\" पांसुप्रवर्षे दिग्दाहे संध्यानीहारभीतिषु ।धावतः पूतिर्गधे च शिष्ट च गृहमागते ॥\n\"खरोष्ट्रयान हस्त्यश्वनवृक्षेरिणरोहणे । सप्तत्रिंशदनध्यायानेतस्तात्कालिकान्विदुः ॥ इति ।\nस एव (आ. १४४०१४५) ५ \"यहं प्रेतेष्वनध्यायः शिष्यर्त्वि गुरुबंधुषु । उपाकर्माणि चोत्सर्गे स्वशाखात्रिये तथा ॥\n\"संध्या गर्जित निर्धात भूकंपोल्का निपातने । समाप्य वेदं युनिशमारण्यकमधीत्य च \" ॥ सुनिशमहोरात्रमनध्यायः ।\n\"पंचदश्यां चतुर्दश्याष्टम्यां राहुस्तके । ऋतुसंधिषु मुक्त्वा च श्राद्धिकं प्रतिगृह्य च\" (१४६) ॥ ऋतुसंधिः प्रतिपत् । युनिशमनध्यायः ।\n\"पशुमंडूकनकुलश्वा हिमा जरिमूषकः। गर्तेऽतरे त्वहोरात्रं शक्रपाते तथोच्छ्रये\" (१४७) शक्रपातः आश्वयुकुशुकद्वादशी । उच्छ्रयः भद्रपदशक शादशी।\nयद पुनगीत मेनोक्त (१६०) \" श्वन कुलमंडूकसर्पमाजीराणां व्यहमुपवासमनध्याया विप्रवासश्व इति तत्प्रथमाध्ययन विषयमिति विज्ञानेश्वरीये (पृ. ४२ पं. ११) ।\nमनुः (४०१०२-१०३) - \" कर्ण वेऽनिले रात्रो दिवापांसुसमूहने । एतौ वर्षास्त्वनध्यायावध्यायज्ञाः प्रचक्षते ॥ १५\n\"विद्युत्सनितवर्षेषु महोल्कानां च संवे । आकालिकमनध्यायमेतेषु मनुरबवीत् ॥ विद्यादिप्रादु र्भावकालादारभ्य नाडिकाषष्टिराकालः । तत्र भवमाकालिकम्। येयमुक्ता वियुदादिरिति प्रवृत्तिः सा वर्षासु संध्ययोवेदाकालिकानध्ययन निमित्तं भवेदन्यदा चेत् नेत्याह स एव (४११०४)- \"स्वतस्त्वम्युदितान्विद्यान्यदाप्राडुकृष्ताविषु । तदा विवादनध्यायमनृतावभ्रदर्शने \" ॥ प्रादुष्कृताग्निषु विहतेष्वग्निषु संध्ययोरिति यावत् । एतान्वियुदादीनम्युदितान्विद्यात्पश्येतदा आ२० कालिकमनध्यायं विद्यात् । अनृतौ वर्षर्त्तव्यतिरिक्त चत अग्रसेप्नुवे आकालिकमनध्यायं विद्यात् ।\n\"निर्धाते भूमिचलने ज्योतिषां चोपसर्जने । एतानाकालिकान्विद्यादनध्यायानृतावपि (१०५) 'उपसर्जने उपप्लवे । चलनादौ अपिशब्दावनतावपि ।\n\"अंतःशवगते ग्रामे वृषलस्य च संनिधौ । अनध्यायो रुध्यमाने समवाये जनस्य च (१०८) ॥\n“उदके मध्यरात्रे च वि मूत्रे च विसर्जिते । उच्छिष्टे श्राद्धभक्तो च मनसापिन चिंतयेत (१०९) २५\n“प्रतिगृह्य द्विजो विद्वानेकोहिष्टस्य केतनम् । व्यहं न कीर्तयेब्रह्म राज्ञो राहोश्च सूतके (११०) एको द्दिष्टस्य नवश्राद्धाद केत्यते निमंत्र्यतेऽनेनेति केतनं द्रव्यम् । राज्ञः सूतके पुत्रजन्मनि राहुसूत के ग्रहणमुक्ते च । व्यहं न कीर्तयेदिति । एतत् यस्तास्तमयविषयम् । 'रवीन्दो हणे चैत्र नाधीयीत् दिवानिशम्' इति स्मरणात् । 30\n\"शयानः प्रौढपादश्च बद्धवा चैवावसक्थिकाम् । नाधीयीतामिर्ष जग्ध्वा सूतकान्नाद्यमेव च \" ॥ पादस्योपरि पादो यस्य सः प्रौढपादः । वस्त्रादिना अवसक्थिका बध्वा नाधीयीत । (११२)\n\"नीहारे बाणशब्दे च संध्ययोरुभयोरपि । अमावास्थाचतुर्दश्योः पौर्णिमास्यष्टकासु च (११३) ॥\n\"पांसुवर्षे दिशां दाहे गोमायुविरुते तथा । श्व खरेष्ट्रेच रुवतेतिपतौ न पठेत्द्विजः (११५)\n\"नाधियतस्मशानांते ग्रामांते गोवजे तथा । वसित्त्वा मैथुनं वासः श्राद्धिकं प्रतिगृह्य च\" (११६) ३५ इत्यादिकं प्रपंचयति स एव (४०११७)- \"प्राणि वा यदि वाऽप्राणि यत्किंचिच्छ्राद्धिकं भवेत् । तदालभ्याप्यनध्यायः पाण्यास्यो हि द्विजोत्तमः” (११७) आलभ्य दत्तं पाणिना स्पृष्ट्रा प्रतिग्र एव भोजनमित्याह पाण्यास्यो हीति ।\n\"न विवादे न कलहे न स्तेये न च संकरे। न भुक्तिमात्रे नाजीर्णे न वमित्त्वा न शुक्तके (१२१) वाग्युद्धं विवादः । अंगयुद्धं कलहः । शस्त्रयुद्धं संगरः । शुक्तके भुक्तस्यान्नस्य यातयामस्य गंधरसाविर्भावे ।\n\"अतिथीन्नाननुज्ञाप्य मारुते वाऽतिवायति । रुधिरे तु सुते गात्राच्छत्रेण च परिक्षते (१२२) ॥\n\"सामध्वनौ ऋग्यजुषं नाधीयीत कदाचन । वेदस्याधीत्य चैवान्तमारण्यकमधीत्य च \" (१२३)॥ ५ सामध्वनौ सामाधीत्य तत्क्षणमेव ऋग्यजुषां नाधीयीत । वेदास्यांतमुपनिषदमारुणकेतुकं चाधीत्य कग्यजुषं नाधीयीत । सामध्वनावृगयजुषामनध्यायेऽर्थवादमाह स एव (४०१२४)- \"कग्वेदो देवदेवत्यो यजुर्वेदस्तु मानुषः । सामवेदः स्मृतः पियस्तस्मात्तस्याशुचिवनिः ॥\n\"पशुमंडूकमार्जारसर्पश्वनकुलादिषु । अंतरागमने विद्यादनध्यायमहर्निशम्\" (१२६) ॥\n\"द्वावेव वर्जयेन्नित्यमनध्यायौ प्रयत्नतः स्वाध्यायभूमिं चाशुद्धामात्मानं चाशुचिद्विजः (१२७) १० नित्यमापद्यपि । अनेन नान्येषामनध्यायनिमित्तानामापद्यनुज्ञा सूचिता ।\nनारदः-- \"अयने विषुवे चैव शयने बोधने हरेः । अनध्यायस्तु कर्त्तव्यो मन्त्रादिषु युगादिषु ॥ इति ।\nमन्वादयो मत्स्यपुराणेऽभिहिताः (अ. १७ लो. ६८)- \"आश्वयुक्शुक्ल नवमी कार्तिकी द्वादशी तथा । तृतीया चैत्रमासस्य तथाभाद्रपदस्य च ॥\n“फाल्गुनस्याप्यमावास्या पुष्यस्यैकादशी सिता । आषाढस्यापि दशमी माघमासस्य सप्तमी ॥ १५\n\"श्रावणस्याष्टमी कृष्णा आषाढस्यापि पूर्णिमा । कार्तिकी फाल्गुनी चैत्री ज्येष्ठी पंचदशी सिता ॥\n\"मन्वंतरादयश्चैते दत्तस्याक्षयकारकाः\" इति ।\nयुगादयोऽपि विष्णुपुराणेभिहिताः (३११४११२)- \" वैशाखमासस्य सिता तृतीया नवम्यसौ कार्तिकशुक्लपक्षे ॥\n“नमस्य मासस्य च कृष्णपक्षे त्रयोदशी पंचदशी च माघे ॥ इति ।\nशयनमाषाढशुक्लद्वादशी। बोधनं कार्तिक शुक्लद्वादशी ।व्यासः- 20 \"श्लेष्मातकस्य छायायां शाल्मले धुकस्य च । कदाचिदपि नाध्येय कोविदारक पित्थयोः \" ॥\nहारीतः \"महानवम्यां द्वादश्यां भरण्यामपि पर्वसु । तथाऽक्षयतृतीयायां शिष्या नाध्यापयेद्विजः ॥\n\"माघमासे तु सप्तम्यां स्थाख्यायां तु वर्जयेत् । अध्यापनं समभ्यञ्जन स्नानकाले च वर्जयेत् ॥ द्वादश्यां श्रवणद्वादश्यां । भरण्यां भाद्रपदभरण्याम् । तदाह वृद्धार्थः- 24 \"ऋक्षेषूदाहनक्षत्रे स्वाध्याये परिवर्जयेत् । द्वादश्यां श्रवणं भाद्रे भरणी व महालये \" ॥ इति ।\nशातातपः “आभाकासित पक्षेषु मैत्र श्रवणरेवती। द्वादश्यां संस्पृशेयुच्चेत्तत्रानध्ययनं विदुः\" ॥ इति।\nगार्ग्यः - \"मैत्रक्षतषिोडश षु वर्षेऽनध्ययनं विदुः । अतिवर्षे त्रिरात्रं स्यादल्पवर्षे तु वासरम् \" । मैत्र मनुराधा । तस्मादारभ्य मृगशीर्षातेषु । अतिवृष्टौ त्रिरात्रमल्पवृष्टौवासरमित्यर्थः ।\nजाबालिः- \"नाधीयीत नरो नित्यमादावंते च पक्षयोः । आदौ च हीयते वृत्धिरंते ब्रह्म प्रहीयते ॥ इति । ३० पक्षादिः प्रतिपत्पक्षांतः पंचदेशी । तथा पुराणे हनुमद्वचनं \"सा स्वभावेन तन्वंगी त्ववियोगाच्च कर्षिता । प्रतिपत्पाठशीलस्य विचेव तनुतां गता ॥ इति ।\nबोधायनः-\" सायंप्रातः संध्ययोश्च नाधीयीत महानिशि ॥\n\"प्रातःसंध्या त्रिनाडी स्यात्सायंसंध्या तथाविधा महानिशा तु विज्ञेया चतस्रो घटिकास्तथा ॥ इति।\nवृद्धगौतमः- \"यायाङ्गजों उतरेव्याम्रो नैवाधीयीत हायनम् । शशोऽपिवा श्वपाकोऽजः षण्मासानिति सूरयः ॥\nगौतमः (१३/५-१३:१४) - \"नाधीयीत वायौ दिवा सुहरे । कर्णआविणि नक्तम् । वाण मेरी मृदंगरथगतर्तिशद्वेषु इव गालगर्दभसंहादे । रोहितेन्द्रधनुर्नीहारेषु । अभ्रदर्शन ५ चापत्तौ । मृत्रित उच्चारिते। निशासंध्योदकेषु । वर्षति च । संकुलो पाहितवेदसमातिच्छर्दि श्राद्धमनुष्ययज्ञभोजनेत्रहोरात्रम् \" इति च । संकुलो राजायुपद्रवः । उपहितोऽग्निदा हः । छर्दिर्भक्तो द्वारः । श्राद्धं पार्वणम्। मनुष्ययज्ञः सीमंतादि ।\nआपस्तवः (१९१४) - निगमे- वध्ययनं वर्जयेत्' इति । निगमाश्चत्वारः । स एव (१९६-८)- “ स्मशाने सर्वतः शम्याप्रासाद्यामेणाध्यवसिते क्षेत्रेण वा नानध्यायो ज्ञायमाने तु १०तस्मिन्नेत्र देशे नाधीयीत इति । शम्या क्षिप्ता यावति देशे पतति ततोऽवदेशे स्मशानसमीपे नाध्येयम् । यदा स्मशानं ग्रामतया क्षेत्रत यावाऽध्यवसितं स्वीकृतं तदाऽध्येतव्यमेव । यदि अवसितमपि स्मशानं ज्ञायते अर्थ स प्रदेश इति तदा तावत्येव प्रदेशे नाधीयत न शम्याप्रासा- दादित्यर्थः ।\nस एव (१९/२०-२१)- संधावनुस्तनिते रात्रिम्। स्वप्नपर्यंतं विद्युति” इति ।सायं संध्याया मेघगर्जने रात्रिं सर्व ना यति । तत्र विद्युति सत्यां स्वप्नपर्यंतं प्रहरावशिष्टां रात्रिं नाधीयीतेत्यर्थः । प्रातःसंध्यायामाह स एव (१९/२२) । “ उपयुषं यावता वा कृष्णां रोहिणीमिति शम्याप्रासाद्विजानीयादेतस्मिन्काले विद्योतमाने सप्रदोषमहरनध्यायः \" इति उपयुषास व्यद्यति सत्यां परेयुःसप्रदो षमहरनध्यायः । प्रदोषार्श्वमध्ययनं यावता कालेन शम्याप्रासादर्शगवस्थितां गां कृष्णामिति वा रोहिणी गौरवर्णामिति वा जानीयादेतस्मिन्काले उपयुषसि वेत्यन्वयः ।\nस एव (१९/२३-२४)- \"हे परराजे स्तनयित्नुनोमर्थरात्रादित्येक वर्ता विदम् ।इतरत स एवाह। (१।२१।२७,२९) 'विद्युत्स्तनयित्नुष्टिश्चापत यत्र संनिपतेयुस्त्र्यहमनध्यायः । एकेन द्वाभ्यां वैतेषां कालम् \" इति । यस्मिन्देशे योवर्षाका स्ततोऽन्यस्तत्रापर्तुः । तत्र यदि विद्युदादयः समुदिताः स्युः तदा व्यहमनध्यायः । एतेषां विद्यदादीनां मध्ये एकेन द्वाभ्यां वा संयोगे आकालमनध्यायः परे रेतस्मात्कालादित्यर्थः । स्मृत्यर्थसारे- चतुर्दश्यष्टमीपर्वप्रतिपर्जितेषु तु । वेदांगन्यायमीमांसाधर्मशास्त्राणि चाभ्यसेत् ॥\nउदयेऽस्तमये वाऽपि मुहूर्त्तत्रयानि यत् । तद्दिनं तदहोरात्रं चानध्यायविदो विदुः \" ॥ इति\n\" केचिदाहुः कचिदेशे यावत्तहिननाडिकाः । तावदेव त्वनध्यायो न तस्मिन्न दिनांतरे ॥\" अधिकायां प्रयोदश्यां चतुर्दश्यां दिवा यदि । अमावास्या च दृश्येत तदानध्ययनं भवेत् ॥ अत्र प्रयोदशीवृध्यादिनद्वये स्वाध्यायदिनद्वयमापन्नाधिकेत्युच्यते । अत्र तस्यां त्रयोदश्यामनध्ययनम् । यदि चतुर्दश्यां दिवा अमावास्या स्वत्पापि दृश्येतेत्यर्थः ।\n\"प्रणवव्याहृतीनां च गायच्याः शिरसस्तथा । नित्यनैमित्तिके काम्ये व्रते यज्ञे कतौ तथा ॥ \"प्रवृत्ते काम्यकार्य च नानध्यायास्तथा स्मृताः । देवतार्चनमंत्राणां नानध्यायाः सदा तथा\"\nआपस्तंबोऽपि (१।१२।९) “विद्यां प्रत्यनध्यायः श्रयते न कर्मयोगे मंत्राणाम् ॥ इति। संग्रहे- \"अल्प जपेदनध्याये पर्वण्यल्पतरं जपेत्। श्रीरुद्रं पवमानं च गृहीत नियमाहते ॥ इति । मनुः । (२०१०५) \"वेदोपकरणे चैव स्वाध्याये चैव नैत्यके । नानुरोधोऽस्त्यनध्याये होममंत्रेषु चैव हि ॥\nकूर्मपुराणे (अ. उ.१४ लो. ८२-८३) \"अनध्यायश्च नांगेषु नेतिहासपुराणयोः। न धर्मशास्त्रेष्वन्येषु पर्वण्येतान्विसर्जयेत् ॥इति ।\nकालादर्शपूर्व चोर्ध्वमनध्यायमहःसंक्रमणे निशि । दिवा पूर्वोत्तरा रात्रिरिति वेदविदो विदुः ॥ इति स्वाध्यायस्य ह्यनध्यायो मुहूर्तद्वितयादधि । स्यात्किंचिदपि न प्राहुरनध्यायं च संशये ॥ \"यदा भवेदनध्यायतिथिरुत्तरभागिनी । तदा पूर्वतिथो रात्रौ नाधीयीतेति निश्चयः” ॥\nअनयोरर्थः । स्वाध्यायस्याह्न अनध्यायो मुहूर्त्तद्वितयादधि । ऊ किंचिदपि स्यात्तनध्यायं प्राहुः । पूर्वोक्तनिमित्तसंदेहादनध्यायसंशये चानध्यायं प्राहुः। यदोत्तरभाविनी तिथिरमध्यायो भवेत् तदा पूर्वतिथिरात्रौ नाधीयीतेति निश्चय इति ॥\nअत्र बोधायनः-- \" यद्यनध्यायदिनं अत्रापि स्वाध्यायादिने द्विमुहूर्ता परि दृश्येत निमित्तविशयनेनाध्यायं प्राहुरिति विज्ञायते \" इति ।\nहारीतः- “श्वनध्यायेऽद्य शर्व नाधीयात कदाचन। चातुमस्यद्वितीयासु वेदाध्यायं विसर्जयेत् ॥ इति । किं च आषाढ कार्तिक फाल्गुन कृष्णद्वितीयाश्चातुर्मास्य द्वितीयाः ।\nगौतओऽपि (१६/३७-३८)- \"कार्तिकीफाल्गुन्याषाढीपौर्णिमासीति तिम्रोऽष्टकास्त्रिरात्र \" ॥ इति । उक्तपीर्णमासीष्वारभ्य १५ त्रिरात्रं तथा तिस्रोष्टकाः तत्र सप्तम्यादयस्तास्वपि त्रिरात्रमनध्याय इत्यर्थः ।\nप्रदोषानध्यायमाह वृद्धगार्यः - “रात्रौ यामयादक्सप्तमी स्या त्रयोदशी । प्रदोषः स तु विज्ञेयः सर्वविद्याविगर्हितः ॥\n“रात्रौ नवसु नाडीषु चतुर्थी यदि दृश्यते । प्रदोषः स तु विज्ञेयो वेदाध्यायविगर्हितः ॥ “आ तयोः कलामात्रं यदि पश्ये त्रयोदशी । प्रदोषः स तु विज्ञेयः सर्वशब्दविगर्हितः” \" त्रयोदशी यदा रात्रौ यामस्तत्र निशामुखे । प्रदोष इति विज्ञेयो ज्ञानार्थी मौनमाचरेत् ॥ \" भोजनं मैथुनं यानमभ्यंग हरिदर्शनम्। अन्यानि शुभकार्याणि प्रदोष नैव कारयेत् ॥ वृद्धमनुः- \"त्रयोदश्यां च सप्तम्यां चतुर्थ्यामर्धरात्रतः । नार्वागध्ययनं कुर्याद्यदीच्छेत्तत्र धारणम् \" ॥ इति । स एव \" रात्रौ यामयादर्वाग्यदि पश्येत्रयोदशीम् । सा रात्रिः सर्वकर्मनी शंकराराधनं विना\" ॥ इति ।\nस्कांदे- २० ५ २५ “ त्रिमुहूर्त्तः प्रदोषः स्याद्रवावस्तंगते ततः । मितसंध्यस्त्रयोदश्यां न स्मरेच्च मनोहितम् ॥\n“अन्होऽष्टम संप्रयुक्तं राज्य मौनमाचरेत् । प्रदोषे भानुशारे च चरराश्युदये तथा ॥ \" स्वल्पदानाद्दणं शिष्टं विनश्यति न संशयः \" ॥\nलिखितः \"छिद्राण्येतानि विप्राणां येऽनध्यायाः प्रकीर्तिताः। छिद्रेभ्यः स्रवति ब्रह्म ब्राह्मणेन यदर्जितम् ॥ \"तत्काले तस्य रक्षांसि श्रियं ब्रह्म यशो बलम् । सर्वमादाय गच्छंति वर्जयंति च तत्फलम् ॥ इति । स्मृत्यर्थसारे- \" चतु पूर्वरात्री तु नवनाडीप्रदर्शने । चातुर्मास्याद्वितीयास वेदाध्यायं विवर्जयेत् ॥ आषाढ फाल्गुनकार्तिककृष्णतृतीयाश्चतुमस्य द्वितीयाः । गौतमोपि (१६/३७-३८)- कार्तिकी-फाल्गुन्याणाडीपीर्णमासीस्तिस्रोष्टकाखिरात्रम् ॥ इति उक्तपीर्णमासीरारम्य त्रिरात्रं तथा तिम्रोऽ ष्टकाः सप्तम्यादयः तास्वपि त्रिरात्रमनध्याय इत्यर्थः । \"नाध्येयं पूर्वरात्री स्यात्सप्तमी च त्रयोदशी । अर्धरात्रात्परस्ताच्चेन्नाध्येयं पूर्वरात्र कम् \" ॥ स्मृत्यंतरम्-. \"कृष्णपक्षे तृतीयायां फाल्गुनाषादकार्तिके । शुक्लाश्वयुग्वितीयायां नैवाध्ययनमाचरेत्\n\"अनध्यायेष्वध्ययने प्रजानायुः श्रियं तथा । ब्रह्म वीर्थं च तेजश्व नि तति यमः स्वयम् ॥ \" मंत्रवीर्यक्षयभयादिँदो बज्रेण हंति च । ब्रह्मराक्षसता चांते नरकं च भवेद्भुवम् ॥ \" अत्र गाथां यमोङ्गीता कीर्त्तयंति पुराविदः ॥ \"आयुरस्य नि तामि प्रज्ञामस्याददेऽथ वा । य उच्छिष्टः प्रवदति स्वाध्यायं वाऽधिगच्छति ॥  \"यश्चानाध्यायकालेऽपि मोहादभ्यस्यति द्विजः तस्माद्युक्तोऽप्यनध्याये नाधीयीत कदाचन। इति \"अनध्यायेष्वधीयीत द्विजस्तैन्य करोति यः \" ॥ इति अनध्यायः ॥"
                            }
                        ]
                    },
                    {
                        "verse_number": 25,
                        "original_text": "25 दानम् \nतचैविध्यम् \nगोदानम्, तत्फलम्\nविद्यादानम्\nभीतानामभयदानम् \nमहीवस्त्रप्रतिमादानानि\nदशदानानि \nविविधदानमन्त्राः",
                        "commentaries": [
                            {
                                "author": "Vaidhyanātha Dīkṣita's Smritimuktāphalam",
                                "commentary": "अथ दानं निरूप्यते । तत्र दाने श्रुतिः — \"दानमिति सर्वाणि भूतानि प्रशंसन्ति दानान्नाति दुष्करं तस्माद्दाने रमन्त\" इति; अन्यच्च — \"दानं यज्ञानां वरूथं दक्षिणा लोके दातारः सर्वभूतान्युपजीवन्ति दानेनारातीरपानुदन्त दानेन द्विषन्तो मित्रा भवन्ति दाने सर्वं प्रतिष्ठितं तस्माद्दानं परमं वदन्ति\" इति च; मनुः (४।२३१) — \"यत्किञ्चिदपि दातव्यं याचितेनानसूयया; उत्पत्स्यते हि तत्पात्रं यत्तारयति सर्वतः\" इति; याज्ञवल्क्यः (आ। २०३) — \"दातव्यं प्रत्यहं पात्रे निमित्ते तु विशेषतः; याचितेनापि दातव्यं श्रद्धापूर्वं तु शक्तितः; गोभूतिलहिरण्यादि पात्रे दातव्यमर्चिते; नापात्रे विदुषां किञ्चिदात्मनः श्रेय इच्छता\" इति;\nदेवलः — \"ध्रुवमजस्रकं काम्यं नैमित्तिकमिति क्रमात्; वैदिको दानमार्गोऽयं चतुर्धा वर्णितो द्विजैः; प्रपारामतटाकादिसर्वकामफलं ध्रुवम्; तदाजस्रिकमित्याहुर्यद्दीयते प्रतिदिने; अपत्यविजयैश्वर्यस्त्रीवालार्थं यदिष्यते; इच्छासंज्ञं तु तद्दानं काम्यमित्यभिधीयते; कालापेक्षं क्रियापेक्षमर्थापेक्षमिति त्रयम्; त्रिधा नैमित्तिकं प्रोक्तं सहोमं होमवर्जितम्\" इति;\nव्यासः (कर्मपुराणे उ। २६/४-८) — \"नित्यं नैमित्तिकं काम्यं विमलं चेति कथ्यते; अहन्यहनि यत्किञ्चिद्दीयतेऽनुपकारिणे; अनुद्दिश्य फलं तस्माद्ब्राह्मणाय तु नित्यकम्; यत्पुनः पापोपशान्त्यर्थं दीयते विदुषां करे; नैमित्तिकं तदुद्दिष्टं दानं सद्भिरनुष्ठितम्; अपत्यविजयैश्वर्यस्वर्गार्थं यत्प्रदीयते; दानं तत्काम्यमाख्यातमृषिभिर्धर्मचिन्तकैः; ईश्वरप्रीणनार्थं यद्ब्रह्मविद्भ्यः प्रदीयते; चेतसा भक्तियुक्तेन दानं तद्विमलं शिवम्\" इति;\n(भगवद्गीतायां १७।२०-२२) — \"दातव्यमिति यद्दानं दीयतेऽनुपकारिणे; देशे काले च पात्रे च तद्दानं सात्त्विकं स्मृतम्; यत्तु प्रत्युपकारार्थं फलमुद्दिश्य वा पुनः; दीयते च परिक्लिष्टं तद्राजसमुदाहृतम्; अदेशकाले यद्दानमपात्रेभ्यश्च दीयते; असत्कृतमवज्ञातं तत्तामसमुदाहृतम्; सात्त्विकानां फलं भुक्त्वा देवत्वे नात्र संशयः; अतोऽन्यथा तु मानुष्ये राजसानां फलं भवेत्; तामसानां फलं भुक्त्वा तिर्यक्त्वे मानुषः सदा\" इति;\n\"एकस्मिन्नप्यतिक्रान्ते दिने दानविवर्जिते; दस्य्वनिर्मुषितेनैव युक्तमादितं भवेत्; यस्य वित्तं न धर्माय नोपभोगाय देहिनाम्; नापि कीर्त्यै न यशसे तस्य वित्तं निरर्थकम्; तस्माद्वित्तं समासाद्य दैवाद्वा पौरुषात्तथा; दद्यात्सम्यग्द्विजातिभ्यः कीर्तनानि न कारयेत्; सीदते द्विजमुख्याय योऽर्थिने न प्रयच्छति; सामर्थ्ये सति दुर्बुद्धिर्नरकायोपपद्यते; अक्षरद्वयमभ्यस्तं नास्ति नास्तीति यत्पुरा; तदिदं देहि देहीति विपरीतमुपस्थितम्; दीयमानं तु यो नित्यं गोविप्राग्निसुरेषु च; निवारयति पापात्मा तिर्यग्योनिं स भजतु\" इति;\nमनुः (४।२३२-२३७) — \"वारिदस्तृप्तिमाप्नोति सुखमक्षय्यमन्नदः; तिलप्रदः प्रजामिष्टां दीपदश्चक्षुरुत्तमम्; भूमिदो भूमिमाप्नोति दीर्घमायुर्हिरण्यदः; गृहदोऽप्रतिमानि वेश्मानि रूप्यदो रूपमुत्तमम्; वासोदश्चन्द्रसालोक्यमश्वदश्चाश्विसालोक्यम्; अनडुद्दः श्रियं जुष्टां गोदो गोलोकविष्टपम्; यानशय्याप्रदो भार्यामैश्वर्यमभयप्रदः; धान्यदः शाश्वतं सौख्यं ब्रह्मदो ब्रह्मसायुज्यम्\" (ब्रह्म वेदः सायुज्यं सायुज्यम्); \"सर्वेषां तु प्रदानानां ब्रह्मदानं विशिष्यते; वार्यन्नगोमहीवासस्तिलकाञ्चनसर्पिषाम्; येन येन तु भावेन यद्यद्दानं प्रयच्छति; तत्तेनैव भावेन प्राप्नोति प्रतिपूजितः\" (भावेन श्रद्धादिना) इति;\nन केवलं दात्रा प्रतिगृहीतैर्वाचनीयः किंतु देयद्रव्यमपि ताभ्यामित्याह स एव (४।२३८-२४०) — \"योऽर्चितं प्रतिगृह्णाति दद्यादर्चितमेव वा; तावुभौ गच्छतः स्वर्गं नरकं तु विपर्यये; न विस्मयेत तपसा वदेदिष्ट्वा च नानृतम्; नातोऽप्यपवदेद्विप्रान्न दत्त्वा परिकीर्तयेत्; यज्ञोऽनृतेन क्षरति तपः क्षरति विस्मयात्; आयुर्विप्रापवादेन दानं तु परिकीर्तनात्; न वार्यपि प्रयच्छेत तु बैडालव्रतिके द्विजे; न बकव्रतिके पापे नावेदविदि धर्मवित् (१९२); त्रिष्वप्येतेषु दत्तं हि विधिनाऽप्यर्जितं धनम्; दातुर्भवत्यनर्थाय परत्रेह च दातुरेव च (१९३); यथा प्लवेनोपलेन निमज्जत्युदके तरन्; तथा निमज्जतोधस्तादज्ञौ दातृप्रतीच्छकौ (१९४)\" इति;\nबैडालव्रतिकबकव्रतिकयोः स्वरूपमाह स एव (मनुः ४।१९५-१९६) — \"धर्मध्वजी सदा कुत्सिताचारो लोकडम्भिकः; बैडालव्रतिको ज्ञेयो हिंस्रः सर्वाभिसन्धकः; अधोदृष्टिर्नैकृतिकः स्वार्थसाधनतत्परः; शठो मिथ्याविनीतश्च बकव्रतचरो द्विजः\" (श्लोकद्वयस्यायमर्थः — धर्मध्वजी धर्मलिङ्गी, कुत्सिताचारो व्याजवृत्तिः, डम्भिको विशिष्टवेषेण स्वदोषतिरस्कारी, अभिसन्धकः वञ्चकः, अधोदृष्टिः परानवेक्षी, नैकृतिकः कूटोपायैः परानर्थकारी, शठः नृशंसः); स एव (४।१९७) — \"ये बकव्रतिनो विप्रा ये च मार्जारलिङ्गिनः; ते नराः पच्यमानास्तु तेन पापेन कर्मणा (१९७); अलिङ्गी लिङ्गवेषेण यो वृत्तिमुपजीवति; स लिङ्गिनां हरत्येनस्तिर्यग्योन्यां च जायते (२००)\" इति;\nयाज्ञवल्क्यः (आचारे २०४-२०५) — \"हेमशृङ्गी रूप्यखुरी सुशीला वस्त्रसंयुता; सकांस्यपात्रा दातव्या क्षीरिणी गौः सदक्षिणा; दाता स्वर्गमवाप्नोति वत्सरोमसम्मितान्; कपिला चेत्तारयति भूयश्च सप्तमं कुलम्; सवत्सरोमतुल्यानि कुलान्युभयतोमुखी; दाता स्वर्गमवाप्नोति पूर्वेण विधिना ददत् (२०६); यावद्वत्सस्य पादौ च मुखं योन्यां च दृश्यते; तावन्नौः पृथिवी ज्ञेया यावद्गर्भ न मुञ्चति (२०७)\" इति;\nहेमगोद्यसम्भवेऽप्याह स एव — \"यथाकथञ्चिदापन्नां गां धेनुं वाऽधेनुमेव वा; अरोगां परिक्लिष्टां दाता स्वर्गे महीयते (२०८); श्रान्तसंवाहनं रोगिपरिचर्या सुरार्चनम्; पादशौचं द्विजोच्छिष्टमार्जनं गोप्रदानसमम् (२०९)\" (श्रान्तसंवाहनमासनादिदानेन श्रमापनोदनम्, रोगिपरिचर्या ओषधदानादिना, हरिहरादीनामर्चनं सुरार्चनम्, गोप्रदानसमं गोदानसमम्); स एव (अ। २१०) — \"भूदीपांश्चान्नवस्त्राम्भस्तिलसर्षिपप्रतिश्रयान्; नैवेशिकं स्वर्णधुर्यं दत्वा स्वर्गे महीयते\" (प्रतिश्रयः प्रवासिनामावासदानम्, नैवेशिकं कन्यादानम्, धुर्यो बलीवर्दः); \"गृहधान्याभयोपानच्छत्रमाल्यानुलेपनम्; यानं वृक्षं प्रियां शय्यां दत्वाऽत्यन्तसुखी भवेत् (२११); सर्वधर्ममयं ब्रह्म प्रदानेभ्योऽधिकं यतः; तद्दत्तसममाप्नोति ब्रह्मलोकमविच्युतम् (२१२)\" (अविच्युतं च्युतिरहितम्) इति;\nपरस्वत्वापादानमात्रं वेदादेर्दानं स्वत्वनिवृत्तेः कर्तुमशक्यत्वात् धर्मदानमपि स्मर्यते — \"देवतानां गुरूणां च मातापित्रोस्तथैव च; पुण्यं देयं प्रयत्नेन नापुण्यं चोदितं क्वचित्\" इति; अपुण्यदाने तदेव वर्धेत दातुलोभादिना प्रवृत्तस्य प्रतिगृहीतुरपि — \"यः पापं स्वकुलं ध्यात्वा प्रतिगृह्णाति दुर्मतिः; गर्हिताचरणात्तस्य पापं तावत्समाश्रयेत्; समद्विगुणसाहस्रमानन्त्यं च प्रदायुषु\" इति स्मरणात्;\nशातातपः — \"तिलान्ददाति तिलस्नायी शुचिर्नित्यं तिलोदकी; होता दाता तिलानां च शतवर्षाणि जीवति\" इति; संवतः — \"श्रोत्रियाय कुलीनायार्थिने च विशेषतः; यद्दानं दीयते भक्त्या तद्भवेत्सुमहत्फलम्; यद्यदिष्टतमं लोके यच्च स्याधिकं गृहे; तत्तद्गुणवते देयं तदेवाक्षय्यमिच्छता; ताम्बूलं चैव यो दद्याद्ब्राह्मणेभ्यो विशेषतः; मेधावी सुभगः प्राज्ञो दर्शनीयश्च जायते; दद्याच्च शिशिरेष्वग्निं बहुकाष्ठं प्रयत्नतः; कायाग्निदीप्तिं प्राज्ञत्वं रूपसौभाग्यमाप्नुयात्; अलंकृत्य तु यः कन्यां भूषणाच्छादनादिभिः; दद्यात्स्वर्गमवाप्नोति पूजयनुत्सवादिषु; कपिलाश्वतिलानागरथदासीगृहाण्यपि; कन्यासुवर्णरत्नानि महादानानि ते दश; आधासशतलब्धस्य प्राणेभ्योऽपि गरीयसः; गतिरेका हि वित्तस्य दानमन्या विपत्तयः; यस्य वित्तं न दानाय नोपभोगाय देहिनः; पुण्यकीर्तनधर्माय तस्य वित्तं निरर्थकम्; स्थितादर्धमविश्रान्तमर्थिभ्यः किं न दीयते; इच्छानुरूपो विभवः कदा कस्य भविष्यति; तैलमामलकं प्राज्ञः पादयोर्ददाति यः; प्रहृष्टः स नरो लोके सुखी चैव सदा भवेत्; अनड्वाहौ च यो दद्याद्युगसीरेण संयुतौ; अलंकृत्य यथाशक्त्या पूर्ववत् शुभलक्षणौ; सर्वपापविशुद्धात्मा सर्वकामसमन्वितः; वर्षाणि वसति स्वर्गे रोमसंख्याप्रमाणतः; भूमिं सस्यवतीं श्रेष्ठां ब्राह्मणे वेदपारगे; गां दत्वा द्विःप्रसूतां च स्वर्गलोके महीयते; यावन्ति सस्यमूलानि गोरोमाणि च सर्वशः; नरस्तावन्ति वर्षाणि स्वर्गलोके महीयते; अन्नेरपत्यं प्रथमं सुवर्णं पूर्वेष्णवी सूर्यसुताश्च गावः; लोकत्रयस्तेन भवति दत्ता यः काञ्चनं गां च महीं च दद्यात्\" ;\nअथ विद्यादानम्; भीताभयप्रदानम्; सर्वेषामेव दानानामन्नदानं परं स्मृतम्; सर्वेषामेव भूतानां यतस्तज्जीवनं परम्; मृत्तिकागोशकृन्मूत्रमुपवीतं तथोत्तरम्; दत्वा गुणवते विप्राय कुले महति जायते; मुखवासं तु यो दद्यात्ताम्बूलवनमेव च; पादशौचं तथा स्नानं शौचं च गुल्फयोः; यः प्रयच्छति विप्राय शुचिबुद्धिः सदा भवेत्; ब्रह्मचारियतिभ्यश्च वपनं यश्च कारयेत्; नखलोमानि कुर्वाणश्चक्षुष्मान्जायते नरः; देवागारे द्विजातीनां दीपं दत्त्वा चतुष्पथे; स विज्ञानेन संपन्नश्चक्षुष्मांश्च भवेत्सदा; यो येनैवार्थितो विप्रस्तदस्य प्रतिपादयेत्; तृणकाष्ठसमेऽप्यर्थे गोप्रदानसमं भवेत्;\nमनुः — \"त्रीण्याहुरतिदानानि गावः पृथ्वी सरस्वती; अतिदानं हि दानानां विद्यादानं ततोऽधिकम्; विद्यानां च परा विद्या ब्रह्मविद्या समीहिता; अतस्तज्ज्ञातुरस्त्येव लाभः स्वर्गापवर्गयोः; यो दद्याज्ज्ञानमज्ञानं कुर्याद्वा धर्मदेशनम्; स कृत्स्नां पृथिवीं दद्यात्तेन तुल्यं न तद्भवेत्\" इति;\nसारसमुच्चये — \"एकतः क्रतवः सर्वे समाप्तवरदक्षिणाः; एकतो भयभीतस्य प्राणिनः परिरक्षणम्; महतामपि यज्ञानां कालेन क्षीयते फलम्; भीताभयप्रदानस्य क्षय एव न विद्यते\" इति;\nशाण्डिल्यः — \"अयाचितानि देयानि सर्वदानानि यत्नतः; अन्नं विद्या च कन्या च अनर्थिभ्यो न दीयते; आश्रुतस्याप्रदानेन दत्तस्य हरणेन च; जन्मप्रभृति यद्दत्तं तत्सर्व नश्यति ध्रुवम्; मा ददस्वेति यो ब्रूयाद्गव्ययोर्ब्राह्मणेषु च; तिर्यग्योनिशतं प्राप्य चण्डालेष्वभिजायते; द्वाविमौ पुरुषौ लोके स्वर्गस्योपरि तिष्ठतः; अन्नप्रदाता दुर्भिक्षे सुमिक्षे हेमदत्रदः\" इति;\nदेवलः — \"स्वल्पत्वं वा बहुत्वं वा दानस्याभ्युदयावहम्; श्रद्धा भक्तिश्च दानानां वृद्धिक्षयकरे हि ते; शौचं शुचिर्महाप्रीतिरर्थिनां दर्शने तथा; सत्कृतिश्चानसूया च दानश्रद्धेत्युदाहृता; दाता प्रतिगृहीता च श्रद्धा देयं च धर्मयुक्; देशकालो च दानानामङ्गान्येतानि षड्विदुः; अपापरोगी धर्मात्मा दित्सुरव्यसनः शुचिः; अर्हणीयः शिवकर्मा च षड्गुणाः प्रशस्यते; अन्नविद्यावसूनां गोरुक्माश्वहस्तिनाम्; दानान्युत्तमदानानि उत्तमद्रव्यदानतः; विद्यादाच्छादनं वासः परिभोगौषधानि च; दानानि मध्यमानीति मध्यमद्रव्यदानतः; उपानत्प्रेष्ययानानि छत्रपात्रासनानि च; दीपकाष्ठफलादीनि चरमं बहुवार्षिकम्; इष्टं दत्तमधीतं च प्रणश्यत्यनुकीर्तनात्; श्लाघानुशोचनाभ्यां वा माङ्गल्यतेजो विपद्यते; तस्मादात्मकृतं पुण्यं न वृथा परिकीर्तयेत्\" इति;\nबृहस्पतिः — \"अतोय सात्त्विकं दानमुदकपूर्वं तु शान्तिकम्; आशिषा पौष्टिकं दद्यात्त्रिविधं दानलक्षणम्\" इति;\nआपस्तम्बस्तु (२।१९।८-९) — \"सर्वाण्युदकपूर्वाणि दानानि; यथा त्रिविहारे\" इति (विहारे यज्ञकर्मणि; अन्यदानानि सर्वाणि उदकपूर्वाण्येवेत्यर्थः); स एव (२।१०।११-१२) — \"भिक्षणे निमित्तमाचार्यो विवाही यज्ञो मातापित्रोर्बुभूषोर्हतश्च; नियमविलोपस्तत्र गुणान्समीक्ष्य यथाशक्ति देयम्\" इति (भिक्षणं याचनम्; तत्राचार्यादयो निमित्तम्; बुभूष भर्तुमिच्छा; अर्हतो विद्यादिमतोऽग्निहोत्रादौ नियमे योग्यस्यार्थस्याभावेन लोपस्तत्रैवभूते भिक्षणे याचकश्रुतवृत्तादीन्गुणान्समीक्ष्य शक्त्यनुरूपमवश्यं देयमदाने प्रत्यवायात्); आपस्तम्ब एव (२।१०।३) — \"इन्द्रियप्रीत्यर्थस्य तु भिक्षणनिमित्तम्; न तदाद्रियेत\" इति (इन्द्रियप्रीत्यर्थस्य स्रक्चन्दनवनितादेस्तन्मूलस्य भिक्षणं नियमे; न निमित्तं दानं न भवति तस्मान्न तदाद्रियेत; दानेऽपि न प्रत्यवायः); तत्र दृष्टान्तमाह — \"धर्मप्रजासन्तत्यां प्रथमायां पत्यां द्वितीयाविवाहोऽपि न निमित्तम्; पुत्राभावे तु निमित्तं भवत्येव\" इति;\nतथा भविष्योत्तरे — \"सुवर्णयाचकानां च विश्वास्यैवोर्ध्वरेतसाम्; कन्यां चैवानपत्यानां ददतो गतिरुत्तमा\" इति;\nगौतमः (५।१९-२२) — \"गुर्वर्थनिवेशोषधार्थवृत्तिक्षीणयक्ष्यमाणाध्ययनाध्वसंयोगवैश्वजितेषु द्रव्यसंविभागो बहिर्वेदि; भिक्षमाणेषु कृतान्नमितरेषु; प्रतिश्रुत्याप्यधर्मसंयुक्ते न दद्यात्; हृष्टदृष्टभीतार्तलुब्धवालस्थविरमृद्धमत्तोन्मत्तवाक्यान्यनृतान्यपातकानि\" इति (निवेशो विवाहः; वृत्या हीनो वृत्तिक्षीणः; नित्यं यज्ञं करिष्यन् यक्ष्यमाणः; अध्ययनेन संयोगो यस्य सः अध्ययनसंयोगः; अध्वनि वर्तमानः अध्वसंयोगः; वैश्वजितः विश्वजिद्यागे सर्वस्वदानेन निर्व्यः; यज्ञे दक्षिणाकाले सदस्येभ्यो दानं ततोऽन्यत्र बहिर्वैदिकस्य हिरण्यादेर्दानमावश्यकं अदाने प्रत्यवायात्; इतरेषु उक्तव्यतिरिक्तेषु भिक्षमाणेषु कृतान्नं पक्वान्नं देयं; प्रतिश्रुतो दास्यामीति संवादः; तं कृत्वाऽपि अधर्मसंयुक्ते विषये न दद्यात्; हृष्टः हर्षवशेन कृत्या त्यविवेकशून्यः; लुब्धो लोभवशेन; कुद्धः कोपवशेन; मत्तो मद्यादिना मदद्रव्येणाप्रकृतिंगतः; उन्मत्तो भ्रान्तः; एतदादीनां वाक्यानि अयथार्थान्यपातकानि न पापं नयन्ति; तेषां प्रतिश्रुत्यापि अदाने न दोष इत्यर्थः);बोधायनः (२।३।६१) — \"अन्ने शतानि भूतानि 'अन्नं प्राणम्' इति श्रुतिः; तस्मादन्नं प्रदातव्यमन्नं हि परमं हविः\" इति;\nव्यासः — \"अर्थानामुदिते पात्रे श्रद्धया प्रतिपादनम्; दानमित्यभिनिर्दिष्टं भुक्तिमुक्तिफलप्रदम्; यस्तु दद्यान्महीं भक्त्या ब्राह्मणायाहिताग्नये; स याति परमं स्थानं यत्र गत्वा न शोचति; भूमिदानात्परं दानं विद्यते नेह किञ्चन; अन्नदानं तेन तुल्यं विद्यादानं ततोऽधिकम्\" इति;\nमहाभारते आनुशासनिके (अ। १०१।६४) — \"अन्नमेव प्रशंसन्ति देवाः सर्षिगणाः पुरा; लोकयत्रा हि यज्ञाश्च सर्वमन्ने प्रतिष्ठितम्; अनेन सदृशं दानं न भूतं न भविष्यति; कुटुम्बं पीडयित्वाऽपि ब्राह्मणाय महात्मने; दातव्यं भिक्षवे चान्नमात्मनः भूतिमिच्छता; वापीदानं परमं दानानां मनुरब्रवीत्; तस्मात्कूपांश्च वापीश्च तटाकानि च खानयेत्; निदाघकाले पानीयं यस्य तिष्ठत्यवारितम्; स कुर्बन्निषमं दुर्गं न कदाचिदवाप्नुयात्; बलकामो यशस्कामः पुष्टिकामश्च नित्यदा; अन्नं दद्याद्द्विजातिभ्यः सततं शुचिरात्मवान्\" इति;\nउपमन्युः — \"शिवलिङ्गं तु यो दद्यात् शिवभक्ताय तन्मनाः; स्वर्णरूप्यादिरूपं वा सोमं संपूज्य शक्तितः; सर्वदानाधिकं पुण्यं संप्राप्य करणात्यये; गाणपत्यमवाप्यैव गणैः सह स मोदते; मन्दिरामशिलामूर्तिं विष्णुमाराध्य भक्तितः; विष्णुभक्ताय यो दद्याद्ब्राह्मणाय सदक्षिणाम्; पञ्चाशत्कोटिविस्तीर्णभूमिदानेन यत्फलम्; तत्फलं समवाप्नोति देहान्ते वैष्णवं पदम्; कुर्यात्प्रतिकृतिं देवं सुवर्णेन स्वशक्तितः; शेषपर्यङ्कशयनं श्रिया देव्या युतं तथा; शङ्खचक्रगदायुक्तं वासुदेवं सुरेश्वरम्; दत्वा गुणवते विप्राय विष्णुलोके महीयते\" इति;\nव्यासः — \"गोभूहिरण्यदानानि यमाश्च नियमास्तथा; गृहदानस्य कलां नार्हन्ति षोडशीम्; यः कारयेन्मठं शैलं शिवायतनसन्निधौ; स शैवं पदमासाद्य कल्पायुतशतं वसेत्; गां पङ्काद्ब्राह्मणीं दास्यादृत्तिं लोपात्पिपीलिकात्; मोचयन्मुच्यते पापादा जन्ममरणान्तिकात्; अनाथप्रेतसंस्कारं शून्यलिङ्गप्रतिष्ठनम्; दीनान्धकृपणेभ्यश्च दानं सर्वाधिकं स्मृतम्\" इति;\nयोगीश्वरः — \"स्वर्णयुक्तं ताम्रपात्रं गोघृतेन समन्वितम्; आत्मावलोकने कृत्वा ब्राह्मणाय निवेदयेत्; अनेन विधिना दानं यः कुर्यात्प्रयतो नरः; सर्वपापविनिर्मुक्तः स याति परमां गतिम्\" इति;\nस्मृतिरत्ने कन्यादानमन्त्रः — \"कन्यां लक्षणसंपन्नां कनकाभरणैर्युताम्; दास्यामि विष्णवे तुभ्यं ब्रह्मलोकजिगीषया\" इति;\nपुस्तकदानम् — \"सर्वविद्यास्पदं ज्ञानकारणं विमलाक्षरम्; पुस्तकं संप्रयच्छामि प्रीता भवतु भारती\" इति;\nशालग्रामदानम् — \"शालग्रामाचलोद्भूतां शिलां पापप्रणाशिनीम्; सुवर्णकुसुमोपेतां गृहाण त्वं द्विजोत्तम\" इति;\nनारायणमूर्तिदानमन्त्रः — \"नारायण जगन्नाथ शङ्खचक्रगदाधर; नाशयाशु महारोगान् दानेनानेन केशव\" इति;\nउमामहेश्वरदानमन्त्रः — \"प्रसीदतु भवो नित्यं कृत्तिवासा महेश्वरः; पार्वत्या सहितो देवो जगदुत्पत्तिकारकः; शिवशक्त्यात्मकं यस्माज्जगदेतच्चराचरम्; असतस्तु समादाय साधुभ्यो यः प्रयच्छति; धनस्वामिनमात्मानं स तारयति निश्चितम्; तस्माद्दानेन सर्वं मे करोतु भगवाञ्छिवः\" इति;\nब्रह्माण्डपुराणे — \"महिषीं वत्सैः संयुक्तां सुशीलां च पयस्विनीम्; आरक्तवस्त्रेण पुष्पेण अलंकृत्य प्रयत्नतः; श्रोत्रियाय सुशान्ताय दत्वा मृत्युं जयेन्नरः; कालमृत्युस्वरूपा सा महिषी रक्तभूषणा; पुच्छदेशे प्रदातव्या अतः शान्तिं प्रयच्छ मे\" इति;\nपाद्ये — \"तिलपूर्णं ताम्रपात्रं सुवर्णेन समन्वितम्; तत्पात्रं ब्राह्मणे दत्वा ब्रह्मलोके महीयते; देवदेव जगन्नाथ वाञ्छितार्थफलप्रद; तिलपात्रं प्रदास्यामि तवाग्रे सुस्थिरोऽस्म्यहम्; गोभूतिलहिरण्याज्यवासोधान्यगुडानि च; रूप्यं लवणमित्याहुर्दश दानान्यनुक्रमात्; गवामङ्गेषु तिष्ठन्ति भुवनानि चतुर्दश; यस्मात्तस्माच्छिवं मे स्यादतः शान्तिं प्रयच्छ मे; सर्वसस्याश्रया भूमिर्वराहेण समुद्धृता; अनन्तसस्यफलवत्यतः शान्तिं प्रयच्छ मे; तिलाः पापहरा नित्यं विष्णोर्देहसमुद्भवाः; तिलदानादस्मात्पापान्नाशय केशव; हिरण्यगर्भगर्भस्थं हेमबीजं विभावसो; अनन्तपुण्यफलदमतः शान्तिं प्रयच्छ मे; कामधेनुसमुद्भूतं सर्वक्रतुषु संस्थितम्; देवानामाज्यमाहारमतः शान्तिं प्रयच्छ मे; शीतवातातपत्राणं लज्जाया लक्षणं परम्; देहालङ्करणं वस्त्रमतः शान्तिं प्रयच्छ मे; धान्यं करोषि दातारमिह लोके परत्र च; प्राणिनां जीवनं धान्यमतः शान्तिं प्रयच्छ मे; यथा रसानां प्रवरस्तथैवेक्षुरसः स्मृतः; मम चैव परां लक्ष्मीं ददस्व गुड सर्वदा; पितृप्रीतिकरं नित्यं विष्णुशङ्करयोरपि; शिवनेत्रोद्भवं रूप्यमतः शान्तिं प्रयच्छ मे; रसानामग्रजं श्रेष्ठं लवणं बलवर्धनम्; ब्रह्मणा निर्मितं साक्षादतः शान्तिं प्रयच्छ मे\" इति (दशदानमन्त्राः);\n\"सालग्रामशिलाचक्रे भुवनानि चतुर्दश; तस्मादस्य प्रदानेन प्रीतो भवतु केशवः\" इति;\nशिवलिङ्गदानमन्त्रः — \"कैलासवासी गौरीशो भगवान्भगनेत्रहा; चराचरात्मको लिङ्गरूपी दिशतु वाञ्छितम्\" इति;\nअन्नदानमन्त्रः — \"अन्नं प्रजापतिर्विष्णुर्ब्रह्मशिवभास्कराः; अग्निवायू था पश्च अतः शान्तिं प्रयच्छ मे\" इति;\nशर्करादानमन्त्रः — \"अमृतस्य कलोत्पन्ना इक्षुसारं च शर्करा; सूर्यप्रीतिकरा नित्यमतः शान्तिं प्रयच्छ मे\" इति;\nआज्यावेक्षणदानमन्त्रः — \"अलक्ष्मी परिहारार्थ सर्वाङ्गेषु व्यवस्थितम्; तत्सर्व शमयाज्य त्वं श्रियं पुष्टिं च देहि मे\" इति;\nचणकदानमन्त्रः — \"गोवर्द्धनगिरिद्वारे समुद्रे हरिरक्षिताः; चणकाः सर्वपापघ्ना अतः शान्तिं प्रयच्छ मे\" इति;\nमाषदानमन्त्रः — \"यस्मान्मधुवने काले विष्णोर्हासमुद्भवाः; पितृप्रीतिकरा माषा अतः शान्तिं प्रयच्छ मे\" इति;\nमुद्गदानमन्त्रः — \"मुद्गा बीजानि वै यस्मात्प्रियाणि परमेष्ठिनः; तस्मादेषां प्रदानेन अतः शान्तिं प्रयच्छ मे\" इति;\nअन्नदानमन्त्रान्तरम् — \"अन्नेन जायते विश्वं प्राणिनां प्राणधारणम्; तण्डुलं वैश्वदेवार्थं पाकयन्त्रं प्रयच्छ मे\" इति;\nश्रीताम्बूलदानमन्त्रः — \"पूगो ब्रह्मा हरिः पर्णं चूर्णं साक्षान्महेश्वरम्; एतेषां संप्रदानेन संतु मे भाग्यसम्पदः\" इति;\nशाकदाने जलदानम् — \"सर्वदेवप्रियकरं शाकवृत्तिकरं द्विजाम्; ददाति सर्वभद्राणि मम संतु मनोरथाः; जीवनं सर्वभूतानां सर्वभूतं जलं यतः; सर्वदानोत्तमं पुण्यमतः शान्तिं प्रयच्छ मे\" इति;\nकम्बलदानम् — \"ऊर्जाच्छादनमुश्लाघ्यं शीतवातभयापहम्; यस्मादूर्ध्वं दुःखनिवारं तु अतः शान्तिं प्रयच्छ मे\" इति;\nउपानद्दानम् — \"उपानहौ प्रदास्यामि कण्टकादिनिवारकौ; सर्वस्थानेषु सुखदावतः शान्तिं प्रयच्छ मे\" इति;\nऔषधदानम् — \"प्राणिनां जीवनोपाय प्राणिनां शाश्वतं पदम्; तस्मादौषधदानेन सर्वपापैः प्रमुच्यते\" इति;\nकूष्माण्डदानम् — \"कूष्माण्डं वृतसंयुक्तं तिलमिश्रं तु यत्फलम्; पुत्रपौत्राभिवृद्ध्यर्थ अतः शान्तिं प्रयच्छ मे\" इति;\nसूर्यदानम् — \"पद्मासनः पद्मकरो द्विबाहुः पद्मप्रियः सप्ततुरङ्गवाहः; दिवाकरो लोकगुरुः किरीटी मयि प्रसादं विद्यातु देवः\" इति;\nआयसदानम् — \"यस्मादायसकर्माणि तवाधीनानि सर्वदा; लाङ्गलाचायुधादीनि तस्माच्छान्तिं प्रयच्छ मे\" इति;\nछागदानमन्त्रः — \"यस्मात्त्वं छाग यज्ञानामङ्गत्वेन व्यवस्थितः; यानं विभावसोर्नित्यमतः शान्तिं प्रयच्छ मे\" इति;\nताम्रदानमन्त्रः — \"ताम्रं शुद्धिकरं सर्वदेवप्रियकरं शुभम्; सर्वरक्षाकरं नित्यमतः शान्तिं प्रयच्छ मे\" इति;\nकांस्यदानम् — \"शुद्धं कांस्यमिहामुत्र पात्रयोग्यं मनोहरम्; निर्मितं पापशमनमतः शान्तिं प्रयच्छ मे\" इति;\nछत्रदानम् — \"वर्षवातातपत्राणमातपत्र यशस्करम्; अस्य प्रदानाद्भूतानि सुखं यच्छन्तु मे सदा\" इति;\nव्यजनदानम् — \"व्यजनं वायुदेवत्यं धर्मकाले सुखप्रदम्; तस्मादस्य प्रदानेन शान्तिरस्तु सदा मम\" इति;\nफलदानम् — \"फलं मनोरथफलं प्रददाति सदा नृणाम्; पुत्रपौत्राभिवृद्ध्यर्थमतः शान्तिं प्रयच्छ मे\" इति;"
                            }
                        ]
                    }
                ]
            }
        ]
    }
}